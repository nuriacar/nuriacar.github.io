---
layout: page
title: sır
permalink: /sir/
---

![SIR Logo](/assets/img/sir-logo.jpg "SIR Logo")

[![Youtube Icon](/assets/img/youtube-icon.png "Youtube")](https://www.youtube.com/user/sirnewage/playlists)
[![SoundCloud Icon](/assets/img/soundcloud-icon.png "SoundCloud")](https://soundcloud.com/sirnewage/albums)
{: style="text-align: center;"}

---

## **Ses... Deneme... Prova... 1, 2, 3... A... Çh...**

Her ne olduysa bilgisayar yüzünden oldu. Ciddiyim!

+ CPU: 400 MHz Intel® Centrino® Mobile Intel® Pentium® M 725 (Dothan 1.6 GHz)
+ RAM: 256 MB DDR
+ Grafik Kartı: 64 MB Onboard Intel® 852 GM

Ortaokul, lise ve üniversite eğitimim devam ederken aynı zamanda Klasik Türk
Müziği eğitimi de aldım. Üniversite günlerinde ise işin içine bilgisayar
girdi. Meğer ne harika bir şeymiş. Elektrik olduğu sürece sonu yok! Dijitale
evrildim.

![ImageShack Gaplumgurbaa](/assets/img/imageshack-gaplumgurbaa.png "ImageShack Gaplumgurbaa")

Sonic Foundry Acid'le yaptığım ilk kayıtlar, mix'ler kurbağa oldular. Neden?
Çünkü o zamanlar tamamladığım projeyi dijital sese(wav, mp3, wma) dönüştürmem
ve proje klasörünü arşivlemem gerektiğini bilmiyordum. Sanıyorum en eski 2006
kaydı duruyor.

Bir süre sonra Yanni, Vangelis ve Kitaro'yu ikinci kez keşfettim. İkinci kez
diyorum zira çocukluğumun seslerini farkında olmadan bir yerlerde kaybetmişim.
Yetmemiş, kaybettiğimi bile kaybetmişim. Çok geçmeden Mızraplı Tanbur ve
bilgisayarımda sentezlediğim seslerle NewAge yapmaya koyuldum.

### **Amesia Newborn**

Bir süre sonra Amesia Newborn albümüm ortaya çıktı.

![Amesia Newborn Album](/assets/img/amesia-newborn.jpg "Amesia Newborn Album")

<iframe width="560" height="315"
src="https://www.youtube.com/embed/videoseries?list=PLjGoAmqsQhdImnpbthirSQf1TQWaxmpLX"
frameborder="0" allow="accelerometer; autoplay; clipboard-write;
encrypted-media; gyroscope; picture-in-picture" allowfullscreen></iframe>

Bu albümün kaydedildiği zamanlar, TRT yarışmaları ve belgeselleri için müzik
bestelediğim zamanlar. Fakat onlar nedense bende yoklar. Sahi neden yoklar?

### **Atasoy Müftüoğlu Belgeseli**

Bir günübirlik Edirne seyahati hayal edin. Anlaştığınız tur firması otobüs
çalışanlarına uzun zamandır ödemesini yapmıyor fakat siz bunu gece vakti dönüş
yolunda şu an dahi neresi olduğunu hatırlamadığım bir polis karakolu önünde
esir alınmış haldeyken öğreniyorsunuz. Ne yaparsınız? İnsanlar saç baş
yoldular, biz köfte yedik. Köfteyi yerken, tüm yolculuk boyunca arka dörtlü
koltukta yaptığımız gibi ardı ardına fıkra anlatmaya devam ettik. Hala
anlatmaya devam ediyoruz. Tüm zamanlardan selam olsun aşık olmaya aşık
Erzurumlu.

İşte o dörtlü yanyana gelip bu belgeseli yaptı. Önemli zira yapım sürecimizin
Eskişehir durağında ibretlik bir evde yediğimiz soğuk yüzünden sesimin iki
oktav pestleşmesiyle kendi kendime dublaj yapar hissettiğim eşsiz bir zaman
dilimini içeriyor. Konuşan benim lakin ses benim değil. Bir TV programına
Cüneyt Arkın ve onu seslendiren Toron Karacaoğlu birlikte çıkmışlardı. Toron
Karacaoğlu konuşurken istemsizce Cüneyt Arkın'a bakıyor, şaşkınlıktan
gözlerimi bir ona bir diğerine çeviriyordum. Eskişehir'de yaşadığım işte böyle
bir durumdu. Nasıl bir soğuksa tenor-bariton insanı Veysel Dalsaldı'ya, Tim
Foust'a, Avi Kaplan'a dönüştürüyor. Ah be testosteron, ne güzel abimizsin.
Saygılar.

![Atasoy Müftüoğlu Belgesel Soundtrack Album](/assets/img/atasoy-muftuoglu-belgeseli-1.jpg "Atasoy Müftüoğlu Belgesel Soundtrack Album")

<iframe width="560" height="315"
src="https://www.youtube.com/embed/videoseries?list=PLjGoAmqsQhdLbpT82poAOwGqvOBp5l4h1"
frameborder="0" allow="accelerometer; autoplay; clipboard-write;
encrypted-media; gyroscope; picture-in-picture" allowfullscreen></iframe>

Hepsi bir yana, ne ka güzel insanlarla tanıştım anlatamam.

![Atasoy Müftüoğlu Belgesel Soundtrack Album](/assets/img/atasoy-muftuoglu-belgeseli-2.jpg "Atasoy Müftüoğlu Belgesel Soundtrack Album")

Ayrıca, sayfanın devamında göreceğiniz Fethi Gemuhluoğlu Belgeseli de yukarıda
bahsettiğim Edirne Dörtlüsü'nün işi.

### **Özer Arkun, Yanni & Victor Espinola**

Bu mix, Kaos Teorisi ve diğer pek çok faydalı şey gibi istemsizce var oldu.
Kardeşime dinlemesi için gönderdiğim Yanni'nin Live Concert Event 2006
konserindeki For All Seasons videosu ve peşine gönderdiğim Özer Arkun
çello/viyolonsel taksim/emprovize videosunun tarayıcının farklı sekmelerinde
aynı anda çalması ile doğdu.

> Yanni'nin konser videosunda Çello'yu çalanı arayıp durdum ama bir türlü
> bulamadım. Meğer farklı sekmedeymiş.
>> Kardeşim

...ve onun doğum günü hediyesi oldu.

<iframe width="560" height="315"
src="https://www.youtube.com/embed/yqLMW6AMfa4" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

### **UK2911 - Uzay Kuvvetleri 2911**

![Uzay Kuvvetleri 2911 Murat Kaptan](/assets/img/uk2911-murat-kaptan.jpg "Uzay Kuvvetleri 2911 Murat Kaptan")

Not: İsterseniz "Uzayopoulos Kuvvetleridis 2911" diyerek tereddütsüz
Yunanistan'a iteleyebilir, bu başlığı okumadan bir sonrakine atlayabilirsiniz.
:)

Matrix, Spider Man, Altıncı Gün, Constantin, Babylon 5, Star Trek, Titanic,
Contact gibi pek çok filmde çalışmış, Örümcek Adam filminde yaptığı vfx
sahnesiyle filme görsel efekt Oscar'ı kazandırmış bir sanatçı düşünün.
Arkadaşıyla bir araya gelip kendi paralarıyla bir uzay filmi yapma merakına
kapılıyorlar. Niyeti kendi cümleleriyle şu:

> İstedim ki gençler bilime ilgi duysun, eli silah tutan, kırıp döken bir
> kahramanı değil, bilimi ve zekasını kullanan bir kahramanı kendilerine örnek
> alsın!
>> Şahin Michael Derun

Ben de yaklaşık bir yıl gibi bir sürede bu filmin ses tasarımını yaptım,
fragman müziklerini besteledim, Dolby(5 + 1) atmosferini oluşturdum. Üç bin
kanal ses izi düşünün. Bu hayal edilmesi güç bir şey. Tamamen bilgisayarda
hazırlanan, devinip duran yüzlerce bağımsız nesne içeren 3D bir filmin haliyle
sesleri de olmaz. Gerçekte olmayan bir şeyin sesi nasıl olsun değil mi? Bunun
yanına bir de hikayesi uzayda geçen bir film olmasını ekleyin. Hatırlatmakta
fayda var: Atmosfer olmayan yerde ses de olmaz. Titreşim ileten atomlar,
moleküller olmayınca duyacağınız şey sessizliğin sesidir. Gerçi kan akışınızı,
organlarınızın çalışma sesini iç kulağa iletilen titreşimlerle veya kulağınız
haricindeki titreşime duyarlı sinirlerinizle duymanız, hissetmeniz mümkün.
Hatta organlarınızın çalışma sesinden korkmanız da mümkün. "E ama uzay
filmlerinde ses var?" diyebilirsiniz. İşte o sesler, ses tasarımı yapan
sanatçının hayal gücü. Olmayan bir şeyi izleyiciye gerçekten varmış gibi
hissettirmek, modern zaman illüzyonistliği. Bu işe de ses efekt, görsel efekt
sanatı/büyücülüğü deniyor. Houdini, Méliès, Zati Sungur... Kıps.

Şahin Abi'nin hep söylediği bir şey var: "Bu film Türk Sinema Tarihi'nin en
büyük emeği!". Hakikaten öyle, çok meşekkatli.  Ama tecrübesine gözünüz kapalı
güvenebileceğiniz bir sanatkarla çalışıyorsunuz. Tam olarak ne istediğini ve
istediği şeyi nasıl, ne şekilde istediğini biliyor olması, üstelik yapmanızı
istediği her ne varsa aslında kendisinin zaten fazlasıyla yapabiliyor olması
Şahin Abi'yle beraber çalışan herkesin en büyük avantajıydı.

Peki ne oldu? Hala nedenini tam olarak anlayamadığım bir şeyler yüzünden film
Türkiye'de battı, Amerika'ya, sanıyorum Power Rangers'ı yapan şirkete satıldı.
Bize ise hala görüştüğümüz kara gün dostları ve güzel hikayeler kaldı. Tüm
zamanlardan selam olsun ekip!

Extra bir gariplik daha var: Filmi kalibresi yapılmış bir Dolby salonunda
izlememişseniz -ki zaten çok az insan sinemada izlemeye gitti, gitse bile
Dolby kalibrasyon yapılmamış bir salon olması ihtimali yüksekti- veya orijinal
DVD/BlueRay -ki yok- yanında sesi tüm frekans bandında sub, bass, mid, tiz
eklemeden olduğu gibi iletebilecek -ki bu sisteme özetle anfi ve monitör
deniyor ve pahalı- Dolby Home Theater tipi iyi bir ses sisteminiz yoksa filmin
seslerinin %90'ını duyamayacaksınız. Madem pek çoğunuz duyamayacak -ki şimdiye
kadar gerçekten duyan on kişi ya var ya yoktur-, neden onca sesi yaptım?
Tamamen bireysel tatmin ve kulağı kıymetli hazine avcılarına Zaman Dede'nin
miladi 2013 arşivinden naçizane bir hediye. Elitist miyim? So what, so what
yani! :)

<iframe width="560" height="315"
src="https://www.youtube.com/embed/videoseries?list=PLjGoAmqsQhdL0_yY5aNM_P2pj8uP0Qam2"
frameborder="0" allow="accelerometer; autoplay; clipboard-write;
encrypted-media; gyroscope; picture-in-picture" allowfullscreen></iframe>

### **SIR N[01]**

![N[01] Album](/assets/img/n01.jpg "N[01] Album")

Neden albüm kapağında bir Siyam kedisi var? Çünkü o zamanlar bir Siyam kedisi
ile arkadaş olup, ona 'Siyami' diye seslenmeyi düşünüyordum. Sanıyorum bu
düşüncelerimin kökeni, Kim Novak'ın gençliği. Hayır, onun kedisinin ismi
'Siyami' değil. İsminin ne olduğunu bilmiyorum. Tek ilgilendiğim Kim Novak'ın
gençliği. Fakat yaşayarak tecrübe ettim ki kediler arkadaş olabileceğiniz
canlılar değiller. Kim Novak da öyle... Üzücü.

Ayrıca bu albüm; üzerine konuşabileceğim, konuşsam da anlatabileceğim bir
albüm değil. Zaten anlatabilsem müzik yapmazdım.

<iframe width="560" height="315"
src="https://www.youtube.com/embed/videoseries?list=PLjGoAmqsQhdJ39LkXn9mk9Qkum1l50CZd"
frameborder="0" allow="accelerometer; autoplay; clipboard-write;
encrypted-media; gyroscope; picture-in-picture" allowfullscreen></iframe>

### **Fethi Gemuhluoğlu Belgeseli**

> Evveli, âhiri, zâhiri, bâtını selamlarım. El-Evvelü Allah, El-Âhirü Allah,
> Ez-Zâhirü Allah, El-Bâtınü Allah. Sâhib’i selâmlarım. Sâhib-i Hakîki’yi
> selâmlarım. Sağımı, solumu, önümü, ardımı selâmlarım. "Levlâke Sırrının
> Mazharı"nı selâmlarım. Vâlidesini, Hadîce Vâlidemi, Fâtıma Vâlidemi
> selâmlarım. Cihâr-ı Yâr-ı Güzîn’i selâmlarım. Erkân-ı Erbaa’yı: Selmân’ı,
> Mikdâd’ı, Ammâr’ı, Yâser’i selâmlarım. İmâmeyn’i Muhteremeyn’i selâmlarım.
> Tâife-i ecinnîyi selâmlarım; mü’minlerini ve müslimlerini... Ve sizi
> selâmlıyorum.

<iframe width="560" height="315"
src="https://www.youtube.com/embed/videoseries?list=PLjGoAmqsQhdIEyRTlREPwL9v4Te9CtjgB"
frameborder="0" allow="accelerometer; autoplay; clipboard-write;
encrypted-media; gyroscope; picture-in-picture" allowfullscreen></iframe>

> Son sözüm: Nefesler pâyende ola. Demler, safâlar müzdâd ola. Kulûb-ı âşıkan
> küşâde ola... Bana hakkınızı helâl ediniz.
>> İrfan Fethi Gemuhluoğlu

### **Eee?**

Eee'si bu! Artık Mızraplı Tanbur'um yok. Fehmi Usta Covid-19 hapsinde bana bir
Klasik Kemençe yaptı. Sağolsun. Antonio Stradivari neyse Fehmi Kılınçer de o.
Evriliyorum. Ayrıca -şimdilik- bir araya gelip albüm şekline bürünmüş yeni
kayıtlar da yok. Vakti geldiğinde olacaktır. Kayıt olmaması yeni beste veya
güfte de olmadığı anlamına gelmesin. Zira yaşıyor(!) ve hissediyorum(!) ki bu
durum beni ziyadesiyle şaşırtıyor.

---

## SIR Blog ⇣

### [Üsküdarda Yağmur Var](/sir/2020/09/30/uskudarda-yagmur-var.html)

Uşşak Beste

Uşşak Composition

### [Naif Hediye](/sir/2020/10/01/naif-hediye.html)

Hicaz Beste

Hicaz Composition

### [Her Umut Ziyan](/sir/2020/10/02/her-umut-ziyan.html)

Aranje yapan hem yetenekli hem eğlenceli bir arkadaşım var.
[Eren](https://soundcloud.com/erenduranoglu). Bir enstrümantal beste yapmış.
Dedi ki "Abi buna söz yazar mısın?". Bu sözler çıktı. Belki bir gün
kaydederiz.

I have a talented and funny friend who is an arrenger.
[Eren](https://soundcloud.com/erenduranoglu). He composed an instrumental
composition. He said "Would you write lyrics on this?" These words came out.
Maybe we'll record some day.

### [Dingin Ruhun Sesinin Nüvesi](/sir/2020/10/03/dingin-ruhun-sesinin-nuvesi.html)

Kürdili-Hicazkar Beste

Kürdili-Hicazkar Composition

### [Dingin Okyanus](/sir/2020/10/04/dingin-okyanus.html)

Antonis Apergis bestesi Mavra mou Matia üzerine Türkçe aranjman yazdım.
Şarkının aslını Areti Ketime söylüyor.

I wrote Turkish arrangement on Mavra mou Matia by Antonis Apergis. Areti
Ketime sings the original song.

### [Bul Beni](/sir/2020/10/15/bul-beni.html)

Hicaz Beste

Hicaz Composition
