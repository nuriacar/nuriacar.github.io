---
layout: post
title:  SOC L1 Module 01 [Siber Güvenlik]
date:   2020-11-01 12:00:00 +0000
categories: cevizlab
---

Bu içerik, [Chiheb Chebbi'nin önce Peerlyst'te, Peerlyst kapandıktan sonra kendi sitesinde yayınladığı](https://www.chiheb-chebbi.com/) derlemesinden aldığım notlardan oluşuyor. [Huzeyfe ÖNAL](https://www.lifeoverip.net/)'ın LinkedIn gönderisi ile haberim oldu. Ardından [Chiheb Chebbi](https://www.chiheb-chebbi.com/) ile iletişime geçip iznini alarak blogumda yayınlamaya başladım. Zaman içinde asıl kaynakta yer almayan bilgileri de öğrenip ekleyerek yapabildiğim kadar geliştirme niyetindeyim. Şimdilik, toplamda 21 bölüm olacak.

---

## **M01: Olay Müdahalesi ve Güvenlik Operasyonlarının Temelleri**

### **İçerik**

Bu modülde, "Olay Müdahalesi (Incident Response)" hakkında belirli düzeyde bir anlayış elde etmek için gerekli terminoloji ve temelleri, olay müdahalesini gerçekleştirmek için gereken farklı adımları ve bunu yapan ekipleri inceleyeceğiz.

+ Saldırı Vektörü Analizi
+ Olay Müdahalesinin Temelleri
+ Olay Müdahale Standartları ve Yönergeleri
+ Olay Müdahale Süreci
+ Olay Müdahale Ekipleri
+ Güvenlik Operasyon Merkezleri (SOC)

Olay müdahalesinin ne olduğundan bahsetmeden önce, bazı önemli terminolojiyi inceleyelim:

### **Saldırı Vektörü Analizi**

Saldırı vektörleri, saldırganlar tarafından bir güvenlik açığına erişmek için kullanılan yollardır. Başka bir deyişle, bir varlığa saldırmak için kullanılan yönteme "Tehdit Vektörü" veya "Saldırı Vektörü" denir. Saldırı vektörleri analiz edilebilir. Analiz, bir uygulamanın giriş noktaları, API'ler, dosyalar, veritabanları, kullanıcı arayüzleri vb. saldırı yüzeyleri incelenerek yapılır. Çok sayıda girişle karşılaştığınızda, modellemeyi farklı kategorilere ayırabilirsiniz (API'ler, İş akışları vb.)

Tehdit → Saldırı Vektörü → Güvenlik Zaafiyetleri → Güvenlik Kontrolleri → Teknik Etkiler → İşsel Etkiler

![Saldırı Vektörleri](/assets/img/attack-vectors.png "Saldırı Vektörleri")
[eforensicsmag.com](https://eforensicsmag.com)
{: style="font-size: 80%;"}

### **Olay Müdahalesinin Temelleri**

TechTarget, olay müdahalesini şu şekilde tanımlıyor: "*Olay müdahalesi, bir IT olayı, bilgisayar olayı veya güvenlik olayı olarak da bilinen bir güvenlik ihlali veya siber saldırının sonrasını ele almak ve yönetmek için organize bir yaklaşım anlamına gelir. Amaç, bu durumu, hasarı sınırlayacak, kurtarma süresini ve maliyetlerini azaltacak şekilde ele almaktır.*"

İyi de bilgi güvenliği olayı nedir?

Etkinlik (event), bir sistem veya ağdaki herhangi bir gözlemlenebilir olaydır. Etkinlikler (events), dosya paylaşımına bağlanan bir kullanıcıyı, web sayfası için istek alan bir sunucuyu, e-posta gönderen bir kullanıcıyı ve bağlantı girişimini engelleyen bir güvenlik duvarını vb. içerebilir. Olaylar (incidents), sistem çökmeleri, paket selleri, sistem ayrıcalıklarının yetkisiz kullanımı, hassas verilere yetkisiz erişim ve verileri yok eden kötü amaçlı yazılımların yürütülmesi gibi olumsuz sonuçları olan etkinliklerdir (events). Olay müdahale operasyonu sırasında toplamanız gereken çok sayıda iz kaynağı vardır. Şunları kullanabilirsiniz:

+ IP adresleri
+ Alan adları (domains)
+ URL'ler
+ Sistem çağrıları
+ Süreçler (processes)
+ Hizmetler ve bağlantı noktaları (ports)
+ Dosya hash'leri

### **Olay Müdahale Süreci**

Herhangi bir metodolojik operasyonda olduğu gibi olay müdahalesi de iyi tanımlanmış adımları izler:

1. **Hazırlık**: Bu aşamada ekipler, farkındalık eğitimi geliştirmek de dahil olmak üzere, olayları başarılı bir şekilde ele almak için gerekli araçları ve kaynakları kullanırlar.
2. **Tespit ve analiz**: Bu aşama, her olay müdahale ekibi için en zor adımdır. Bu aşamada ağ ve sistem profillerine, günlük tutma politikasına, olay tanıma işaretlerine ve güvenlik olaylarına öncelik vermek gerekir.
3. **Sınırlamanın ortadan kaldırılması ve geri kazanılması**: Bu aşamada, kanıt parçaları toplanır, sınırlama ve kurtarma stratejileri sürdürülür.
4. **Olay sonrası aktivite**: Bu aşamada ekip performansını değerlendirme, gerçekte ne olduğunu belirleme, politikalara uygunluğu inceleme vb. amacıyla tartışmalar yapılır.

1 → 2 → ← 3 → 4 → 1

![IR Plan Adımları](/assets/img/ir-plan-steps.png "IR Plan Adımları")
[exabeam.com](https://www.exabeam.com)
{: style="font-size: 80%;"}

### **Olay müdahale ekiplerinin oluşturulması**

Farklı olay müdahale ekipleri:

+ Bilgisayar Güvenliği Olayı Müdahale Ekipleri
+ Ürün Güvenliği Olayı Müdahale Ekipleri
+ Ulusal Bilgisayar Güvenliği Olayı Müdahale Ekipleri (CSIRT)
+ Bilgisayar Acil Durumu Müdahale Ekibi

![NOC](/assets/img/noc.png "NOC")

[letsaskme.com](https://letsaskme.com)
{: style="font-size: 80%;"}

### **Olay müdahale standartları ve yönergeleri**

Daha dayanıklı olmanıza ve yetkin bir olay müdahale programı oluşturmanıza yardımcı olacak birçok harika standart ve kılavuz var. Bazıları şunlar:

+ [Bilgisayar Güvenliği Olayı İşleme Kılavuzu](https://nvlpubs.nist.gov/nistpubs/SpecialPublications/NIST.SP.800-61r2.pdf)
+ ISO 27035: ISO/IEC 27035 Güvenlik Olay Yönetimi
+ [SANS Olay Müdahili (Handler) El Kitabı](https://www.sans.org/reading-room/whitepapers/incident/incident-handlers-handbook-33901)
+ [CREST Siber Güvenlik Olay Müdahale Kılavuzu](https://www.crest-approved.org/what-is-cyber-security-incident-response/index.html)

### **Güvenlik Operasyon Merkezleri'nin (SOC) Temelleri**

Wikipedia, Güvenlik Operasyon Merkezleri'ni şu şekilde tanımlar: *Güvenlik operasyonları merkezi, organizasyonel ve teknik düzeyde güvenlik konuları ile ilgilenen merkezi bir birimdir. Bir bina veya tesis içindeki bir SOC, personelin veri işleme teknolojisini kullanarak sahayı denetlediği merkezi bir konumdur.*

Güvenlik Operasyon Merkezleri (SOC) sadece teknik araçlardan oluşan bir koleksiyon değildir: **İnsanlar, süreç ve teknolojidir.**

Misyonunuzu hazırlamanıza yardımcı olmak için, Sampson Chandler'ın Olay Müdahale Kılavuzu'nu okumanızı şiddetle tavsiye ederim. (Peerlyst kapanmış, erişemedim, erişirsem eklerim.)

Ölçemediklerinizi iyileştiremeyeceğiniz için SOC olgunluğunuzu değerlendirmek önemlidir. İş gereksinimlerinize ve kullanım örneklerinize göre farklı ölçütlere dayalı birçok yetkin model var. Bu ölçütlerden bazıları şunlar:

![TTD TTR](/assets/img/ttd-ttr.png "TTD TTR")
[cloudinary.com](https://cloudinary.com)
{: style="font-size: 80%;"}

+ Tespit Süresi (TTD: Time to Detect)
  + Topla (Collect)
    + Güvenlik olayı verisi
    + Log ve sistem/makine verisi
    + Adli sensör (forensic sensor) verisi
  + Keşfet (Discover)
    + Arama analizi
    + Sistem/makine analizi
  + Tanımla (Qualify)
    + Riski belirlemek için tehdidi ve tam soruşturmanın gerekli olup olmadığını değerlendirme
+ Yanıt Süresi (TTR: Time to Respond)
  + Soruştur (Investigate)
    + Olayın niteliğini ve kapsamını belirlemek için tehdidi analiz etme
  + Etkisiz hale getir (Neutralize)
    + Tehdidi ve ilişkili riski azaltmak için karşı önlemler uygulama
  + Kurtar ve iyileştir (Recover)
    + Temizle
    + Raporla
    + İncele
    + Adapte ol, iyileştir

SOC yetkinlik seviyesine göre tehdit tespit ve çözüm süreleri (MTTD/MTTR):

Seviye 0|Aylar - Haftalar
Seviye 1|Günler
Seviye 2|Saatler
Seviye 3|Saatler - Dakikalar
Seviye 4|Dakikalar
{: style="text-align: center;"}

![SOC Maturity](/assets/img/soc-maturity.png "SOC Maturity")
[cloudinary.com](https://cloudinary.com)
{: style="font-size: 80%;"}

### **Özet**

Olay müdahalesi terminolojisi ve adımlarını temel düzeyde ele aldık. Bu makale serisinin asıl amacı, olay müdahillerine (incident handlers), ihtiyaç duydukları temel beceriler için bir rehber sunmak. Her türlü katkı pek bir makbule geçer. Bu yüzden lütfen iletişime geçmekten çekinmeyin.

### **Referanslar**

+ [Orijinal Kaynak](https://www.chiheb-chebbi.com/incident-response-and-security-operations-fundamentals/)
+ [Olay Müdahalesi Nedir?](https://searchsecurity.techtarget.com/definition/incident-response)
+ [SOC Yetkinlik Seviyesi](https://logrhythm.com/blog/a-ctos-take-on-the-security-operations-maturity-model/)

---

### **Bölümler**

[M01: Olay Müdahalesi ve Güvenlik Operasyonlarının Temelleri](/cevizlab/2020/11/01/soc-l1-module-01.html)

[M02: Her Mavi Takım üyesinin sahip olması gereken en iyi 19 açık kaynaklı araç](/cevizlab/2020/11/02/soc-l1-module-02.html)

[M03: Ayrıntılı Kılavuz: Elastic Stack (ELK) SIEM'inizi nasıl deploy edersiniz?](/cevizlab/2020/11/03/soc-l1-module-03.html)

[M04: Microsoft Azure Sentinel (Cloud-Native SIEM ve SOAR) kullanmaya başlama](/cevizlab/2020/11/04/soc-l1-module-04.html)

[M05: Wazuh (HIDS: Host-based Intrusion Detection System) Deploy Etme](/cevizlab/2020/11/05/soc-l1-module-05.html)

[M06: Tehdit İstihbaratı Temelleri](/cevizlab/2020/11/06/soc-l1-module-06.html)
