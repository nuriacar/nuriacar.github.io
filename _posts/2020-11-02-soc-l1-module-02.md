---
layout: post
title:  SOC L1 Module 02 [Siber Güvenlik]
date:   2020-11-02 12:00:00 +0000
categories: cevizlab
---

Bu içerik, şu linkteki derlemeden aldığım notlardan oluşuyor: [Tık!](https://www.chiheb-chebbi.com/) Huzeyfe ÖNAL'ın LinkedIn gönderisi ile haberim oldu. Zaman içinde asıl kaynakta yer almayan bilgileri de öğrenip ekleyerek yapabildiğim kadar geliştirme niyetindeyim. Toplamda 21 bölüm olacak.

---

## **M02: Her Mavi Takım üyesinin sahip olması gereken en iyi 19 açık kaynaklı araç**

*Başlıklar, proje web sayfalarına gider!*

### **[TheHive](https://thehive-project.org/)**

![TheHive Logo](/assets/img/thehive-logo.jpg "TheHive Logo")

TheHive, Güvenlik Operasyonları Merkezleri (SOC: Security Operations Center), Bilgisayar Güvenliği Olay Müdahale Takımları (CSIRT: Computer Security Incident Response Team), Bilgisayar Acil Durum Müdahale Takımları (CERT: Computer Emergency Response Team) ve hızlı bir şekilde araştırılması ve müdahale edilmesi gereken güvenlik olaylarıyla ilgilenen herhangi bir bilgi güvenliği uygulayıcısı için hayatı kolaylaştırmak üzere tasarlanmış, ölçeklenebilir, 4'ü 1 arada güvenlik olay müdahale platformudur. Açık kaynaklı ve ücretsizdir. Güçlü analiz motoru [Cortex](https://github.com/TheHive-Project/Cortex/) sayesinde, gözlemlenebilir şeyleri, yüzden fazla analizör kullanarak önceliklendirerek analiz edebilirsiniz.

### **[OSSIM](https://cybersecurity.att.com/products/ossim)**

![OSSIM Logo](/assets/img/ossim-logo.jpg "OSSIM Logo")

OSSIM, açık kaynaklı bir güvenlik bilgileri ve olay yönetim sistemidir (SIEM: Security Information and Event Management). 2003 yılında geliştirildi. Proje daha sonra AT&T tarafından satın alındı.

### **[HELK](https://github.com/Cyb3rWard0g/HELK)**

![HELK Logo](/assets/img/helk-logo.jpg "HELK Logo")

Eğer tehdit avcılığı içindeyseniz, muhtemelen HELK projesini duymuşsunuzdur. HELK, Roberto Rodriguez ([Cyb3rWard0g](https://github.com/Cyb3rWard0g)) tarafından GPL v3 Lisansı altında geliştiriliyor. Proje, Spark, Kafka vb. diğer yardımcı araçlara ek olarak ELK yığınına dayalı olarak oluşturuldu.

### **[Nmap](https://nmap.org/)**

![Nmap Logo](/assets/img/nmap-logo.jpg "Nmap Logo")

Tarama, her saldırı operasyonunda gerekli adımlardan biri. Bilgi güvenliğiyle ilgileniyorsanız, cephaneliğinizde Nmap (Network Mapper) illaki olması gerek. Üstelik ücretsiz ve açık kaynaklı. Sağladığı betikler sayesinde diğer yeteneklere ek olarak farklı ağ taramaları yapmanıza olanak tanır. Ayrıca kendi NSE betiklerinizi da yazabilirsiniz. Bunun için Lua dilini bilmeniz gerek.

### **[Volatility](https://www.volatilityfoundation.org/)**

![Volatility Logo](/assets/img/volatility-logo.jpg "Volatility Logo")

Bellek kötü amaçlı yazılım analizi ve dijital soruşturma için yaygın olarak kullanılmaktadır. Bu işlem, ağ bilgileri, çalışan süreçler, API kancaları, çekirdeğe yüklenen modüller, Bash geçmişi vb. gibi birden fazla sayıda şeyi elde etmek için kötü amaçlı yazılım çalıştırılmış bir makinenin bellek görüntüsünü analiz etme eylemini ifade eder ve Volatility bunun için en uygun araçtır. [Volatility Foundation](https://www.volatilityfoundation.org/) tarafından geliştirilen [açık kaynaklı bir projedir](https://github.com/volatilityfoundation/volatility). Windows, Linux ve MacOS üzerinde çalıştırılabilir. dd, Lime, EWF vb. pek çok farklı bellek dökümü formatını destekler.

### **[Demisto Community Edition](Demisto Community Edition)**

![Demisto Logo](/assets/img/demisto-logo.jpg "Demisto Logo")

SOAR (Security Orchestration, Automation and Response) yani güvenlik orkestrasyonu, otomasyonu ve müdahalesi, tekrar tekrar yapılması gereken güvenlik görevlerini otomatikleştirerek analistlere yardımcı olan platform veya araçlara denir. Demisto bu işe yaramanın yanında, pek çok senaryoyu da içeren bir platformdur.

### **[Wireshark](https://www.wireshark.org/)**

![Wireshark Logo](/assets/img/wireshark-logo.jpg "Wireshark Logo")

İletişim ve ağ oluşturma, her modern organizasyon için hayati önem taşır ve kurulu ağın güvenli olduğundan emin olmak temel bir görevdir. Wireshark'la tüm ağı kolaylıkla ve efektif biçimde izleyebilir, analiz edebilirsiniz. Ücretsiz ve açık kaynaklı bir araçtır. Canlı paket yakalama veya çevrimdışı analiz yapma yeteneği sağlar. Windows, Linux, MacOS, FreeBSD vb. birçok işletim sistemini destekler.

### **[Atomic Red Team](https://github.com/redcanaryco/atomic-red-team)**

![Atomic Red Team Logo](/assets/img/atomic-red-team-logo.jpg "Atomic Red Team Logo")

Güvenlik ekiplerinin rakipleri tarafından uygulanan teknikleri, basit atomik testler uygulayarak test eden ve böylece güvenlik ekiplerinin ayarladığı kontrol mekanizmalarını test etmelerini sağlayan bir araç.

### **[MITRE Caldera](https://github.com/mitre/caldera)**

![MITRE Caldera Logo](/assets/img/mitre-caldera-logo.jpg "MITRE Caldera Logo")

Bir diğer tehdit simülasyon aracı da Caldera.

Caldera, Windows Enterprise ağları içinde düşman davranışı gerçekleştiren bir otomatik rakip öykünme sistemidir. Operasyon sırasında, bir planlama sistemi ve Adversarial Tactics, Techniques & Common Knowledge (ATT&CK™) projesine dayalı önceden yapılandırılmış bir rakip modeli kullanarak planlar oluşturarak çalışır.

### **[Suricata](https://suricata-ids.org/)**

![Suricata Logo](/assets/img/suricata-logo.jpg "Suricata Logo")

Saldırı tespit sistemleri (IDS: Intrusion Detection Systems), modern organizasyonlarda izinsiz girişlere ve kötü niyetli faaliyetlere karşı savunma yapmak için büyük bir rol oynayan bir dizi cihaz veya yazılım parçasıdır. Ağ tabanlı saldırı tespit sistemlerinin rolü, gelen ve giden trafiği izleyerek ağ anormalliklerini tespit etmektir. En çok kullanılan IDS'lerden biri Suricata'dır. Suricata, [Açık Bilgi Güvenliği Vakfı (OISF)](https://suricata-ids.org/about/oisf/) tarafından geliştirilen açık kaynaklı bir IDS/IPS'dir.

### **[Zeek (Eskiden Bro IDS)](https://www.zeek.org)**

![Zeek Logo](/assets/img/zeek-logo.jpg "Zeek Logo")

Zeek, en popüler ve güçlü ağ IDS'lerinden (NIDS) biridir. Daha önce Bro olarak biliniyordu. Bu ağ analizi platformu, geniş bir uzman topluluğu tarafından desteklenmektedir. Bu nedenle, dokümantasyonu çok ayrıntılı ve iyidir.

### **[OSSEC](https://www.ossec.net)**

![OSSEC Logo](/assets/img/ossec-logo.jpg "OSSEC Logo")

OSSEC, güçlü bir host tabanlı saldırı tespit sistemidir. Log tabanlı izinsiz giriş tespit (LIDS: Log-based Intrusion Detection), rootkit ve malware tespit, uyum denetimi (Compliance Auditing), dosya bütünlüğü izlemesi (FIM: File Integrity Monitoring) ve diğer birçok özelliği sağlar. Kendi sitesinde yazdığı haliyle, log analizi, dosya bütünlüğü izleme, Windows kayıt defteri izleme, merkezi politika uygulama, rootkit algılama, gerçek zamanlı uyarı ve aktif müdahaleyi birleştiren güçlü bir korelasyon ve analiz motoruna sahiptir. Linux, OpenBSD, FreeBSD, MacOS, Solaris ve Windows dahil çoğu işletim sisteminde çalışır.

### **[OSQuery](https://www.osquery.io/)**

![OSQuery Logo](/assets/img/osquery-logo.jpg "OSQuery Logo")

OSQuery, basit sorgular kullanarak sistem analizi ve izleme gerçekleştirebilen ve birçok işletim sistemi tarafından desteklenen bir çerçevedir. SQL sorgularını kullanır.

### **[AccessData FTK Imager](https://accessdata.com/products-services/forensic-toolkit-ftk/ftkimager)**

![AccessData FTK Imager Logo](/assets/img/ftk-imager-logo.jpg "AccessData FTK Imager Logo")

Adli imaj alımı (Forensics Imaging), adli bilişimde çok önemli bir görevdir. İmaj alma, verilerin bütünlüğünü koruyarak ve tek bir dosyayı dahi dışarıda bırakmadan dikkatlice kopyalamaktır çünkü kanıtların korunup uygun şekilde işlendiğinden emin olmak çok önemlidir. Normal dosya kopyalama ile imaj alma arasında fark olmasının nedeni budur. İmaj alma, tüm sürücüyü yakalar. Sürücüyü görüntülerken, analist, ana önyükleme kaydı (MBR: Master Boot Record) dahil tüm fiziksel birimi görüntüler. Bu amaçla kullanılan araçlardan biri de AccessData® Forensic Toolkit® (FTK)'dir.

### **[Cuckoo](https://cuckoo.sh/)**

![Cuckoo Logo](/assets/img/cuckoo-logo.jpg "Cuckoo Logo")

Kötü amaçlı yazılım analizi, virüs, solucan, truva atı, rootkit veya arka kapı gibi belirli bir kötü amaçlı yazılım örneğinin işlevselliğini, kaynağını ve olası etkisini belirleme sanatıdır. Bir kötü amaçlı yazılım analisti olarak ana görevimiz, kötü amaçlı yazılımlarla ilgili tüm bilgileri toplamak ve virüs bulaşmış makinelere ne olduğunu iyi anlamaktır. En bilinen kötü amaçlı yazılım kum havuzu (malware sandbox) Cuckoo'dur.

### **[MISP](https://www.misp-project.org/)**

![MISP Logo](/assets/img/misp-logo.jpg "MISP Logo")

Kötü Amaçlı Yazılım Bilgi Paylaşım Platformu veya kısaca MISP (Malware Information Sharing Platform), analistlerin işbirliği yaptığı ve aralarında en son tehditler hakkında bilgi paylaştığı açık kaynaklı bir tehdit paylaşım platformudur. Proje, [Christophe Vandeplas](https://github.com/cvandeplas) tarafından geliştirilmiştir ve GPL v3 lisansı altındadır.

### **[Ghidra](https://ghidra-sre.org/)**

![Ghidra Logo](/assets/img/ghidra-logo.jpg "Ghidra Logo")

Bir başka harika tersine mühendislik aracı da Ghidra'dır. Bu proje açık kaynaklıdır ve [Ulusal Güvenlik Kurumu (NSA: National Security Agency)](https://www.nsa.gov/) Araştırma Müdürlüğü tarafından sürdürülmektedir. Ghidra farklı dosya formatlarını analiz etme yeteneği verir. Windows, Linux ve MacOS'u destekler. Çalıştırmak için Java yüklemek gerekir. Proje birçok yararlı ve ayrıntılı eğitim, dokümantasyon ve kopya kağıdı (cheat-sheet) sayfaları ile birlikte gelir. Ayrıca, Java veya Python kullanarak kendi eklentilerinizi geliştirme imkanı da vardır.

### **[Snort](https://www.snort.org/)**

![Snort Logo](/assets/img/snort-logo.jpg "Snort Logo")

Diğer bir ağ tabanlı saldırı tespit sistemi de Snort. Güçlü bir proje. Bu nedenle, iyi bir şekilde belgelenmiştir ve geniş bir ağ güvenliği uzmanları topluluğu tarafından desteklenmektedir.

### **[Security Onion](https://securityonionsolutions.com/)**

![Security Onion Logo](/assets/img/security-onion-logo.jpg "Security Onion Logo")

Şimdiye kadar bahsedilen araçların çoğunu içeren kullanıma hazır bir işletim sistemi arıyorsanız, Security Onion'u indirebilirsiniz. IT, izinsiz girişi algılama, kurumsal güvenlik izleme ve log yönetimi için ücretsiz ve açık kaynaklı bir Linux dağıtımıdır.

---

### **Bölümler**

[M01: Olay Müdahalesi ve Güvenlik Operasyonlarının Temelleri](/cevizlab/2020/11/01/soc-l1-module-01.html)

[M02: Her Mavi Takım üyesinin sahip olması gereken en iyi 19 açık kaynaklı araç](/cevizlab/2020/11/02/soc-l1-module-02.html)

[M03: Ayrıntılı Kılavuz: Elastic Stack (ELK) SIEM'inizi nasıl deploy edersiniz?](/cevizlab/2020/11/03/soc-l1-module-03.html)
