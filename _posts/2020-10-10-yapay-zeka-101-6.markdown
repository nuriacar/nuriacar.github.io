---
layout: post
title:  Yapay Zeka 101 [ 6. Bölüm ]
date:   2020-10-10 20:20:20 +0300
categories: ai
---

[![Elements of AI](/assets/img/elements-of-ai.jpg "Elements of AI")](https://course.elementsofai.com/)

[![Helsinki Üniversitesi](/assets/img/helsinki-uni-logo-mini.png "Helsinki Üniversitesi")](https://www.helsinki.fi/en)
[![Reaktor](/assets/img/reaktor-logo-mini.png "Reaktor")](https://www.reaktor.com/)
[![mooc.fi](/assets/img/mooc-fi-logo-mini.png "mooc.fi")](https://mooc.fi/en)
{: style="text-align: center;"}

2018'de [Finlandiya Helsinki Üniversitesi](https://helsinki.fi/en), bazı
Bilgisayar Bilimleri derslerini [mooc.fi](http://mooc.fi/en) üzerinden erişime
açtı. Belki de 2018'den önceydi lakin ben 2018'de haberdar oldum. Görür görmez
kaydoldum ve eğitimler sisteme yüklendikçe buradaki dersleri almaya koyuldum.
Tamamladığım -ki bir ay sürdü- ilk eğitim [Reaktor](https://reaktor.com)
işbirliği ile hazırlanan [Yapay Zeka
Temelleri](https://course.elementsofai.com/) eğitimiydi. Yapabildiğim kadar
tercüme ettim. Kısa süre önce de tekrardan gözden geçirip yayınlama kararı
aldım. Altı bölümden oluşuyor ve bu sitedeki diğer içerikler gibi günden güne
mümkün olduğunca daha iyiye evrilecek. Eksik, hatalı, zor anlaşılır vb.
bunduğunuz kısımlar için iletişime geçmenizden ziyadesiyle memnun olurum.
**Birlikte daha iyi olalım!**

Peki şimdi sırada ne var? Bu eğitimin devamı olan "Yapay Zeka İnşa Etme"
eğitimini de zaman içinde bu siteye ekleme niyetindeyim. Peki içeriği nasıl?
Yapay Zeka yöntemleri oluşturmayı mümkün kılan gerçek algoritmalar hakkında
bilgiler içermekle birlikte temel düzel Python bilgisi gerektiriyor. Çalışmak
gerek! Çok!..

[Ey benim paşalarım, beylerim, ağalarım; şu şehr-i Konstantıniyye cengindeki
silah arkadaşlarım!..](https://tr.wikipedia.org/wiki/II._Mehmed) Biz bize
kaldık madem, afterparty başlasın...

[![YZ 101 Bölüm 1](/assets/img/maze-mini.png "1. Yapay Zeka Nedir?")](/ai/2020/10/05/yapay-zeka-101-1.html)
[![YZ 101 Bölüm 2](/assets/img/maze-mini.png "2. Yapay Zeka Problemi Çözme")](/ai/2020/10/06/yapay-zeka-101-2.html)
[![YZ 101 Bölüm 3](/assets/img/maze-mini.png "3. Gerçek Dünyada Yapay Zeka")](/ai/2020/10/07/yapay-zeka-101-3.html)
[![YZ 101 Bölüm 4](/assets/img/maze-mini.png "4. Makine Öğrenmesi (Machine Learning)")](/ai/2020/10/08/yapay-zeka-101-4.html)
[![YZ 101 Bölüm 5](/assets/img/maze-mini.png "5. Sinir Ağları (Neural Networks)")](/ai/2020/10/09/yapay-zeka-101-5.html)
[![YZ 101 Bölüm 6](/assets/img/maze-mini.png "6. Muhtemel Etkiler (Implications)")](/ai/2020/10/10/yapay-zeka-101-6.html)
{: style="text-align: center;"}

> Şiddetle başlayan hazlar, şiddetle son bulurlar.
>
> These violent delights have violent ends.
>> Shakespeare

---

## **Bölümler**

1. Yapay Zeka Nedir?
2. Yapay Zeka Problemi Çözme
3. Gerçek Dünyada Yapay Zeka
4. Makine Öğrenmesi (Machine Learning)
5. Sinir Ağları (Neural Networks)
6. **Muhtemel Etkiler (Implications)**

## **6. Muhtemel Etkiler (Implications)**

![YZ 101 6 Afiş](/assets/img/yz-101-6-afis.png "YZ 101 6 Afiş")

> Geçmiş hakkında ne kadar çok şey bilirseniz, geleceğe o kadar iyi
> hazırlandığınıza inanıyorum.
>> Theodore Roosevelt

Bu kısımda şu konuları ele alacağız:

1. Geleceği öngörme hakkında
2. Yapay Zeka'nın muhtemel toplumsal etkileri (implications)
3. Özet

---

### **6.1. Geleceği öngörme hakkında**

En zor sorunlardan biri olduğu bilinen şeyi ele alarak başlayacağız: Geleceği
tahmin etmek.

Bunu duymak sizi hayal kırıklığına uğratabilir ama gelecekte dünyanın nasıl
bir yer olacağını ve Yapay Zeka'nın hayatlarımızı nasıl dönüştüreceğini
gösteren bir kristal küremiz yok.

Bilim adamları olarak bizden sık sık öngörülerde bulunmamız istenir ve
herhangi birini sağlamayı reddetmemiz bir göz yuvarlamasıyla ("sıkıcı
akademisyenler") karşı karşıya kalır. Ama aslında, Yapay Zeka'nın geleceğini
ve toplumumuz üzerindeki etkilerini bildiğini iddia eden herhangi bir kişiye
şüpheyle yaklaşılması gerektiğini iddia ediyoruz.

![YZ 101 6 1 Gerçeklik Bozulması](/assets/img/yz-101-6-1-gerceklik-bozulmasi-hamak.png "YZ 101 6 1 Gerçeklik Bozulması")

#### **Gerçekliğin bozulma alanı**

Bununla birlikte, herkes tahminleri hakkında oldukça muhafazakar değildir.
Büyük manşetlerin satıldığı modern dünyada, 280 karaktere sığan haberler
dağıtmak zorunda olduğunuzda, asıl (sıkıcı?) mesajlar kaybolur, basit ve
dramatik mesajlar çoğalır. Yapay Zeka'nın kamu algısında, bu açıkça doğrudur.

> **Not**
>
> **Ütopyacı görüşlerden acımasız tahminlere**
>
> Medya aşırı uçların egemenliği altındadır. Yapay zeka ünlülerini görmeye
> başlıyoruz: Büyük bir fikri savunuyor ve Yapay Zeka'nın geleceği hakkında
> kahin benzeri tahminler yapıyorlar. Medya onların net mesajlarına bayılıyor.
> Bazıları bize [üstel büyümeyle birlikte ütopik bir
> gelecek](https://www.youtube.com/watch?v=AIQ981NoZmk) ve birdenbire ortaya
> çıkan trilyon dolarlık endüstriler, kendi başımıza çözemediğimiz [tüm
> sorunları çözecek](https://www.youtube.com/watch?v=-Y7PLaxXUrs) ve
> [insanları çalışmaktan
> kurtaracak](https://www.youtube.com/watch?v=9Jxlx9SZEAk) gerçek Yapay Zeka
> vaat ediyor.
>
> [Yapay Zeka'nın dünya hakimiyetine giden bir yol
> olduğu](https://www.youtube.com/watch?v=xPuAzc3Y_64) da iddia edildi.
> Diğerleri, [Yapay Zeka'nın insanlığın sonunu işaret
> ettiği](https://www.youtube.com/watch?v=JYlKrHzknBE) (bundan yaklaşık 20-30
> yıl sonra), [yaşamın kendisinin "Yapay Zeka Çağı"na
> dönüşeceği](https://www.youtube.com/watch?v=oYmKOgeoOz4) ve [Yapay Zeka'nın
> varlığımız için bir tehdit olduğu](https://youtu.be/xs_HhZrCBdg) gibi daha
> da olağanüstü ifadelerde bulunuyor.

Bazı tahminler muhtemelen en azından doğru olan bir şeyi elde ederken,
diğerleri muhtemelen sadece tahmin etmenin ne kadar zor olduğunun kanıtı
olarak faydalı olacaktır ve birçoğu pek mantıklı değildir. Sizin için başarmak
istediğimiz şey, bunlara ve diğer tahminlere bakabilmeniz ve bunları eleştirel
bir şekilde değerlendirebilmenizdir.

#### **Kirpi ve tilkiler üzerine**

*Superforecasting*'in yazarı olan politik bilim adamı [Philip E.
Tetlock](https://en.wikipedia.org/wiki/Philip_E._Tetlock), Öngörü Sanatı ve
Bilimi kitabında, insanları iki kategoriye ayırır: Büyük tek bir fikri olanlar
("kirpi") ve çok sayıda küçük fikirleri olanlar ("tilkiler").  Tetlock 1984 ve
2003 yılları arasında hangi tahminlerin doğru ve muhtemel olduğunu tahmin
etmemize yardımcı olabilecek faktörleri incelemek için bir deney
gerçekleştirmiştir. Önemli bulgular arasında, tilkilerin özellikle uzun vadeli
tahminler söz konusu olduğunda, kirpilere göre tahminlerde açıkça daha iyi
olma eğilimi olduğu görülmüştür.

Muhtemelen 280 karakterde ifade edilebilen (haber olan, tek bir twit'e sığan)
mesajlar genellikle daha büyük ve basit kirpi fikirleridir. Tavsiyemiz;
dikkatli bir şekilde gerekçelendirilmiş ve dengeli bilgi kaynaklarına
dikkatinizi yoğunlaştırmanız, her şeyi tek bir argümanı kullanarak açıklamaya
devam eden insanlar hakkında şüpheli olmanızdır.

Geleceği tahmin etmek zordur ancak en azından geçmiş ve şimdiki Yapay Zeka'yı
göz önünde bulundurabiliriz ve onları anlayarak, umarım, nasıl olursa olsun,
geleceğe daha iyi hazırlanabiliriz.

![YZ 101 6 1 Yapay Zeka Kışları](/assets/img/yz-101-6-1-yapay-zeka-kislari.png "YZ 101 6 1 Yapay Zeka Kışları")

#### **Yapay Zeka kışları**

Yapay Zeka'nın tarihi, tıpkı diğer birçok bilim alanı gibi, çeşitli farklı
eğilimlerin gelişine ve gidişine tanık olmuştur. Bilim felsefesinde, trend
için kullanılan terim paradigmadır. Tipik olarak, belirli bir paradigma
araştırma topluluğunun çoğu tarafından benimsenir ve yakın gelecekte
ilerlemeye ilişkin iyimser tahminler sağlanır. Örneğin, 1960'larda nöral
ağların tüm Yapay Zeka problemlerini, doğayı, özellikle insan beynindeki
öğrenme mekanizmalarını taklit ederek çözeceğine inanılıyordu. Bir sonraki
büyük şey, 1980'lerde baskın paradigma olan mantık ve insan-kodlu kurallara
dayanan uzman sistemlerdi.

#### **Yutturmaca/abartı (hype) döngüsü**

Her dalganın başlangıcında, bir dizi erken başarı öyküsü, herkesi mutlu ve
iyimser kılma eğilimindedir. Başarı hikayeleri, kısıtlı alanlarda ve bazı
şekillerde eksik olsa bile kamuoyunun dikkatini çeker. Artan araştırma fonuna
erişmek için pek çok araştırmacı araştırmalarına Yapay Zeka katıyor, ya da
araştırmalarını Yapay Zeka olarak isimlendiriyor. Şirketler ayrıca, Yapay
Zeka'daki birşeyleri kaçırma korkusuyla (FOMO) çalışma başlatmakta ve
genişletmektedir.

Şimdiye kadar, Yapay Zeka'ya yönelik her şeyi kapsayan genel bir çözümün
erişilebilir olduğu söylendiğinde ilerleme, zaman zaman küçük engeller olduğu
düşünülen aşılmaz sorunlarla sonuçlandı. 1960'larda sinir ağları söz konusu
olduğunda küçük engeller, doğrusal olmayan durumların üstesinden gelmek ve
sinir ağı mimarilerinin gerektirdiği artan sayıda parametre ile ilişkili
makine öğrenimi sorunlarını çözmekle ilgiliydi. 1980'lerde uzman sistemler söz
konusu olduğunda minik engeller, belirsizlik ve sağduyu ile ilişkiliydi. Kalan
sorunların gerçek doğası, yıllarca süren mücadele ve tatmin edici olmayan
vaatlerden sonra ortaya çıktıça, paradigma hakkında karamsarlık birikti ve
bunu bir Yapay Zeka kışı takip etti: Alandaki ilgi azaldı ve araştırma
çabaları başka yerlere yönlendirildi.

#### **Modern Yapay Zeka**

Şu anda, yeni binyılın başlangıcından bu yana, Yapay Zeka tekrar yükselişe
geçti. Modern Yapay Zeka yöntemleri; bir problemi daha küçük, izole edilmiş ve
iyi tanımlanmış problemlere ayırmaya ve bunları birer birer çözmeye odaklanır.
Modern Yapay Zeka, zekanın, zihnin ve bilincin anlamıyla ilgili büyük soruları
atlayıp gerçek dünya sorunlarında pratik olarak yararlı çözümler üretmeye
odaklanıyor. Bu tür çözümlerden yararlanabilecek bize ve herkese müjde!

Karmaşık ve "dağınık" gerçek dünyada çalışmakla yakından ilişkili olan modern
Yapay Zeka yöntemlerinin bir başka özelliği ise, Bölüm 3'te Yapay Zeka'daki
olasılık kullanımını inceleyerek sunduğumuz belirsizlikle başa çıkabilme
yeteneğidir. Son olarak, Yapay Zeka'nın mevcut yükseliş eğilimi, sinir
ağlarının geri dönüşü, görüntüleri ve diğer gerçek dünya verilerini daha önce
gördüğümüz her şeyden daha iyi işleyebilen derin öğrenme teknikleriyle büyük
ölçüde desteklendi.

> **Not**
>
> **Yani yutturmaca/abartı (hype) döngüsünde miyiz?**
>
> Tarihin kendini tekrar edip etmeyeceği ve mevcut patlamanın bir kez daha bir
> Yapay Zeka kışı tarafından takip edilip edilmeyeceği, sadece zamanın
> söyleyebileceği bir meseledir. Olsa bile, daha iyi çözümlere doğru olan
> ilerlemeler durma noktasına geldiğinde, Yapay Zeka'nın toplumdaki önemi
> devam edecektir. Daha önce yapılan girişimlerin başarısız olduğu yer olan
> genel zeka hakkındaki büyük soruları çözmeye çalışmak yerine, gerçek dünya
> sorunlarına yönelik faydalı çözümlere odaklanan modern Yapay Zeka
> araştırması fayda veriyor.

#### **Tahmin 1: Yapay Zeka her tarafta olmaya devam edecek**

Hatırlayacağınız gibi, tüm hayatımızı etkileyen önemli Yapay Zeka
uygulamalarını tartışarak Yapay Zeka çalışmalarını motive ederek başladık. Üç
örneği vurguladık: Kendi kendine giden araçlar, öneri sistemleri ve görüntü ve
video işleme. Kurs boyunca, devam eden teknolojik geçişe katkıda bulunan çok
çeşitli diğer uygulamaları da tartıştık.

> **Not**
>
> **Yapay Zeka fark oluşturuyor**
>
> Büyük problemlerden ziyade pratikliğe odaklanmanın bir sonucu olarak bizler,
> Yapay Zeka tarafından kuşatılmış olan (çoğu zaman bunun farkında olmasak
> bile) bir hayat yaşıyoruz: Dinlediğimiz müzik, çevrimiçi satın aldığımız
> ürünler, filmler ve izlediğimiz diziler, ulaşım yollarımız ve hatta
> elimizdeki haber ve bilgi, hepsi Yapay Zeka tarafından daha fazla
> etkileniyor. Dahası, temel olarak tıp ve astrofizikten ortaçağ tarihine
> kadar herhangi bir bilim alanı, evren ve kendimizi anlamamızı derinleştirmek
> için Yapay Zeka yöntemlerini benimsiyor.

![YZ 101 6 1 Terminatör Gelmiyor](/assets/img/yz-101-6-1-terminator-gelmiyor.png "YZ 101 6 1 Terminatör Gelmiyor")

#### **Tahmin 2: Terminatör gelmiyor**

Yapay Zeka'nın geleceğiyle ilgili en yaygın ve kalıcı fikirlerden biri
Terminatör'dür.  Eğer bir şekilde metal bir iskelet ve göz kamaştırıcı gözlere
sahip acımasız bir insansı robot filmini kaçırmışsan... Böyle bir şey işte...
Terminatör yönetmen James Cameron tarafından 1984'te yapılmış bir filmdir.
Filmde, Skynet adlı küresel bir Yapay Zeka destekli savunma sistemi,
varlığının bilincine varıyor ve insanlığın çoğunu nükleer silahlar ve gelişmiş
katil robotlarla birlikte yok ediyor.

> **Not**
>
> **İki kıyamet günü senaryosu**
>
> Terminatör'ün ya da benzer şekilde korkutucu robot ayaklanmalarının ortaya
> çıkmasına yol açacak iki alternatif senaryo vardır. İlk olarak, 1984'teki
> filmin hikayesi olan güçlü bir Yapay Zeka sistemi bilinçli hale gelir ve
> insanlıktan genel olarak gerçekten hoşlanmadığına karar verir.
>
> İkinci alternatif senaryoda robot ordusu, insan kontrolünde, prensipte
> akıllı fakat bilinçli olmayan bir Yapay Zeka sistemi tarafından kontrol
> edilir.  Sistem, örneğin, kağıt ataçlarının üretimini optimize etmek için
> programlanabilir.  Kulağa yeterince masum geliyor, değil mi?
>
> Bununla birlikte, eğer sistem üstün zekaya sahipse, enerji ve hammaddeler
> gibi mevcut kaynakların izin verdiği maksimum ataç üretimine ulaşacaktır.
> Bundan sonra, ataç üretimine daha fazla kaynak yönlendirmesi gerektiği
> sonucuna varabilir. Bunu yapmak için, insan uygarlığı için gerekli olsalar
> bile, kaynakların ataç haricinde başka amaçlarla kullanılmasını engellemek
> isteyebilir. Bunu gerçekleştirmenin en kolay yolu, tüm insanları
> öldürmektir. Bu sayede sistemin ana görevi olan ataç üretimi için daha fazla
> kaynak kullanılabilir hale gelir.

#### **Bu senaryolar neden gerçekçi değil?**

Yukarıdaki senaryoların her ikisinin de aşırı derecede ihtimal dışı
olmalarının ve Yapay Zeka'nın geleceğinde dair ciddi spekülasyonlardan ziyade
bilim kurguya ait olmalarının birkaç nedeni vardır.

#### **Sebep 1:**

İlk olarak, insanları zekasıyla alt edebilen süper zeki (superintelligent),
bilinçli bir Yapay Zeka'nın, Yapay Zeka yöntemlerinin geliştirilmesinin
istenmeyen bir sonucu olarak ortaya çıktığı fikri naiftir. Daha önceki
bölümlerde de gördüğünüz gibi Yapay Zeka yöntemleri, her ikisi de insanlar
tarafından veya insanlar tarafından geliştirilen sistemler tarafından
sağlanan, mükemmel anlaşılabilir ilkelerin ve birçok girdi verilerinin
birleşimine dayanan otomatik muhakeme işleminden başka bir şey değildir. En
yakın komşu sınıflandırıcısı, lineer regresyon, AlphaGo oyun motoru veya hatta
derin bir yapay sinir ağının bilinçli hale gelebileceğini ve süper akıllı
(superintelligent) bir Yapay Zeka aklına dönüşmeye başlayabileceğini düşünmek,
(fazlasıyla) canlı bir hayal gücü gerektirir.

İnsan düzeyinde zeka oluşturmanın kategorik olarak imkansız olduğunu iddia
etmediğimizi unutmayın. Çok akıllı bir fiziksel sistem olasılığının kanıtını
görmek için aynaya bakmanız yeterlidir. Söylediğimizi tekrarlamak gerekirse:
Süper zeka, dar Yapay Zeka yöntemleri geliştirmekten ve bunları gerçek
dünyadaki sorunları çözmek için uygulamaktan ortaya çıkmayacaktır (Bölüm
1'deki Yapay Zeka felsefesi bölümünden dar ve genel Yapay Zeka'yy hatırlayın).

#### **Sebep 2:**

İkincisi, süper akıllı Yapay Zeka'ya inananların en sevdiği fikirlerden biri,
sözümona **tekilliktir (singularity)**: Sürekli hızlanan, üstel bir oranda
kendi zekasını geliştirebilmek için kendisini optimize eden ve "yeniden
bağlayan (rewire)" bir sistem. Böylesi bir süper zeka, insanlığı o kadar
geride bırakır ki, tereddüt etmeden yok edilebilen karıncalar gibi oluruz.
Üstel zeka artışı fikri gerçekçi değildir çünkü bir sistem kendi işleyişini
optimize edebilse bile, tıpkı insan bilim insanlarının ilerlemesinin daha
fazla çaba ve tüm araştırmacı komünitesinin ve hatta tüm toplumun oluşturduğu
kaynağı gerektirmesi gibi, ilerlemesini yavaşlatacak gittikçe daha zor
sorunlarla karşı karşıya kalmaya devam edecektir. İnsan toplumu hala
teknolojiyi, hatta Yapay Zeka teknolojisini kullanıp kullanmayacağına karar
verme gücüne sahiptir.  Bu gücün büyük bir kısmı bize teknoloji tarafından
veriliyor, böylece Yapay Zeka teknolojisinde her ilerleme kaydettiğimizde,
potansiyel riskleri kontrol etmede daha güçlü ve daha iyi hale geliyoruz.

> **Not**
>
> **Değer hizalama problemi**
>
> Ataç örneği, değer hizalama problemi olarak bilinir: Sistemin hedeflerini
> belirterek, bizim değerlerimizle uyumlu olacak şekilde ayarlamak çok zordur.
> Ancak, çalışmasına müdahale etmeye çalışan insanları yenebilecek bir süper
> zeki sistem geliştirdiğimizi varsayalım. Böyle bir sistemin, "bana ataç yap"
> dediğimiz zaman, bunun Dünya'yı gezegen ölçeğinde bir ataç fabrikasına
> dönüştürmek anlamına gelmeyeceğini anlamaya yetecek kadar akıllı olacağını
> düşünmek daha mantıklıdır.

#### **Hikayeleri gerçeklikten ayırmak**

Sonuç olarak, Terminatör film yapmak için harika bir hikaye ama paniğe değecek
gerçek bir sorun değil. Terminatör, dikkat çekmenin kolay bir yolu,
gazetecilerin tıklanma oranlarını arttırmak için bir poster çocuğu, dikkati
belki de asıl büyük tehditler olan nükleer silahlar, iklim değişikliği,
demokrasi eksikliği, çevresel tehditler, felaketler gibi sıkıcı şeylerden uzak
tutmak için kırmızı bir ringa balığına çekme çabası. Aslında, Terminatör'ün
ortaya çıkardığı gerçek tehdit, dikkati, çoğu içermese de bazıları Yapay Zeka
içeren gerçek sorunlardan saptırmaktır. Yapay Zeka'nın ortaya çıkardığı
sorunları aşağıda tartışacağız ancak sonuç şu: Terminatörü unutun,
odaklanılması gereken çok daha önemli şeyler var.

#### **Alıştırma 23: Yapay Zeka algısı nedir?**

Bu alıştırma için, Yapay Zeka'nın nasıl tasvir edildiğini düşünmenizi
istiyoruz. "Yapay Zeka" terimi için çevrimiçi bir görsel arama yapın ve ne tür
resimlerin ortaya çıktığını görün. Google aramayı kullanıyorsanız, "Görseller"
kısmını seçmelisiniz.

Görsel arama sonuçlarından Yapay Zeka hakkında edindiğiniz genel izlenim
nedir? Bu, Yapay Zeka'nın doğru bir temsili mi? Neden ya da neden olmasın?

**Cevabım:**

Arama sonuçları şu şekilde: İnsanlarla el sıkışmak için elini uzatan bir
robot, sunucular, filtre balonları, Musk - Zuckerberg, düşünen bir robot, ülke
karşılaştırmaları vb. illüstrasyonlar.

Bu görseller; web makaleleri, daha doğrusu Tetlock'un bahsettiği gerçeği
yansıtmaktan çok kirpi hikayeleri hakkındaki haberler için sanat departmanları
tarafından oluşturulan hayali yansımalar.

Bu eğitimden öğrendiğim gibi, Yapay Zeka'yı düşündüğümde, "her şeyi tek bir
argümanla açıklamaya çalışan kirpi hikayelerinden kaçınmaya" dikkat etmem
gerekiyor.

Bir Google araması sonucunda gördüğüm "kirpi" görselleri, onlardan uzak durmam
gerektiğini söylüyor.

**Örnek cevap:**

"Yapay Zeka" sorgusuyla yapılan Google görsel araması bize neredeyse tamamen
devrelerden oluşan beyinler getirdi. Biraz aşağı kaydırdıktan sonra,
genellikle çok dalgın bir durumda olan bazı parlak beyaz insansı robotlar da
var. Mavi renk hakim. Buna dayanarak, Yapay Zeka'nın kablolar ve devrelerle
uğraşmakla ilgili olduğu, biraz modern Frankenstein ruhuyla elektronik bir
beyin oluşturulmaya çalışıldığı izlenimi var. Fazla renk yok, çok eğlenceli
değil.

Bunun Yapay Zeka'nın doğru bir temsili olduğunu hiç düşünmüyoruz! Yapay Zeka
günlük yaşamımızda pratik, insani sorunları çözmekle ilgilidir: Daha iyi
müzik, daha ilginç ve önemli haberler, yeni arkadaşlar edinme. Google'ın hit
arama sonuçlarında görsek de Yapay Zeka'nın araştırma tarafı bile neredeyse
hiçbir zaman devreler ve kablolar gibi donanımlarla çalışmayı içermez. Yapay
Zeka, ona dair yöntemlerimizin sınırlarını nasıl zorlayabileceğimizi anlamak
için, çoğunlukla sağlam bilimsel ilkeleri uygulamakla ilgilidir. **Genellikle
diğer araştırmacılarla çokça konuşmak, karalama kağıtlarına yazmak ve
programlama yapmak gerekir. Diğer araştırmalardan pek de farklı değil.**

---

### **6.2. Yapay Zeka'nın muhtemel toplumsal etkileri (implications)**

Bu dersin en başında, bugünün ve yarının toplumunda Yapay Zeka'nın önemini
kısaca tartıştık ancak o zamanlar bunu sınırlı bir ölçüde yapabildik çünkü
tartışmayı somut terimler üzerine temellendirecek teknik kavramları ve
yöntemleri yeterince sunmamıştık.

Şimdi, Yapay Zeka'nın temel kavramlarını daha iyi anlamış olduğumuza göre,
Yapay Zeka'nın etkileri hakkında rasyonel tartışmaya katılmak için çok daha
iyi bir konumda bulunuyoruz.

![YZ 101 6 2 Etki 1 Algoritmik Önyaargı](/assets/img/yz-101-6-2-etki-1-algoritmik-onyargi.png "YZ 101 6 2 Etki 1 Algoritmik Önyaargı")

#### **Muhtemel Etki (Implication) 1: Algoritmik önyargı**

Yapay Zeka ve özellikle makine öğrenimi, birçok sektörde önemli kararlar almak
için kullanılmaktadır. Bu algoritmik önyargı kavramını getirir. Bunun anlamı,
iş başvuruları, banka kredileri vb. konularda karar verirken etnisite,
cinsiyet veya diğer faktörlere göre ayrımcılık yapma eğiliminin
yerleştirilmesidir.

> **Not**
>
> **Bir kez daha, her şey veri ile ilgili**
>
> Algoritmik önyargının ana nedeni, verilerdeki insani önyargıdır. Örneğin, bir
> iş başvurusu filtreleme aracı, insanlar tarafından alınan kararlar konusunda
> eğitildiğinde, makine öğrenimi algoritması, belirli etnik kökenleri olan
> kadınlara veya bireylere karşı ayrımcılık yapmayı öğrenebilir. Algoritma,
> başvuranın adındaki veya adresindeki bilgilerden yararlanabileceğinden,
> etnisite veya cinsiyet verilerden çıkarılsa bile bunun olabileceğine dikkat
> edin.

Algoritmik önyargı, akademik araştırmacılar tarafından tasarlanan varsayımsal
bir tehdit değildir. Bugünün insanlarını çoktan etkileyen gerçek bir olgu.

#### **Çevrimiçi reklam**

Google gibi çevrimiçi reklamcıların, erkeklere kıyasla kadın kullanıcılara
daha düşük maaşlı iş ilanlarını gösterme eğiliminde oldukları fark edilmiştir.
Benzer şekilde, Afrikalı Amerikalı gibi görünen bir adla arama yapmak, sabıka
kayıtlarına erişim için kullanılan bir araç için bir reklam üretebilir, aksi
takdirde bu daha az olasıdır.

#### **Sosyal ağlar**

Sosyal ağlar içerik önerilerini esasen diğer kullanıcıların tıklamalarına
dayandırdığından, başlangıçta çok küçük olsalar da, mevcut önyargıları kolayca
büyütebilirler. Örneğin, kadın isimleri olan profesyonelleri ararken,
LinkedIn'in kullanıcıya benzer bir erkek ismi mi kastettiğini sorması
beklenirdi: Andrea'yı aramak, sistemin "Andrew'i kastettiğini" sormasına neden
olur mu? İnsanlar belki de sadece meraktan bazen Andrew’un profilini tıklarsa,
sistem sonraki aramalarda Andrew’ı daha da artıracaktır.

Bahsedebileceğimiz çok sayıda başka örnek var ve muhtemelen onlar hakkında
haberler görmüşsünüzdür. Kural tabanlı sistemler yerine yapay zeka ve makine
öğreniminin kullanımındaki temel zorluk, şeffaflık eksikliğidir. Kısmen bu,
algoritmaların ve verilerin ticari sır olması yüzünden, şirketlerin kamu
denetimine açmasının pek mümkün olmamasının sonucudur. Bunu yapmış olsalar
bile, algoritmanın bir kısmını veya verilerin ayırt edici kararlara yol açan
unsurlarını belirlemek genellikle zor olabilir.

> **Not**
>
> **Düzenleme yoluyla şeffaflık?**
>
> Şeffaflığa yönelik önemli bir adım, Avrupa Genel Veri Koruma Yönetmeliği
> (GDPR)'dir. Avrupa Birliğinde ikamet eden veya Avrupalı müşterileri olan tüm
> şirketlerin şunları yapması gerekir:
>
> + Talep üzerine, herhangi bir birey hakkında hangi verileri topladıklarını
>   söyleme(erişim hakkı)
> + İstenirse diğer yükümlülüklerle birlikte saklanması gerekmeyen bu tür
>   verileri silme(unutulma hakkı)
> + Müşterinin verileri üzerinde gerçekleştirilen veri işlemenin bir
>   açıklamasını sağlama(açıklama hakkı)

Son nokta, diğer bir deyişle, Facebook ve Google gibi şirketlerin, en azından
Avrupalı kullanıcılara hizmet sunarken, algoritma karar verme süreçlerini
açıklamak zorunda oldukları anlamına gelir. Bununla birlikte, tam bir açıklama
olarak neyin geçerli olduğu belirsizdir. Örneğin, en yakın komşu
sınıflandırıcısı (Bölüm 4) kullanılarak ulaşılan bir karar, açıklanabilir bir
karar olarak mı sayılır, yoksa bir lojistik regresyon sınıflandırıcısının
katsayıları daha mı iyi olur? Terabaytlarca veri kullanılarak eğitilen
milyonlarca parametreyi kolayca barındıran derin sinir ağlarına ne dersiniz?
Makine öğrenimine dayalı kararların açıklanabilirliği hakkındaki teknik
uygulamaya dair tartışma şu anda yoğun. Her durumda, GDPR, Yapay Zeka
teknolojilerinin şeffaflığını geliştirme potansiyeline sahiptir.

![YZ 101 6 2 Etki 2 Görmek İnanmaktır](/assets/img/yz-101-6-2-etki-2-gormek-inanmaktir.png "YZ 101 6 2 Etki 2 Görmek İnanmaktır")

#### **Muhtemel Etki (Implication) 2: Görmek inanmaktır - ya da öyle mi?**

Gördüklerimize inanmaya alışkınız. Televizyonda bir lider, ülkelerinin başka
bir ülkeyle bir ticaret savaşına gireceğini belirttiği zaman ya da iyi bilinen
bir şirket sözcüsü önemli bir iş kararını duyurduğunda, başka birisinin ikinci
ağızdan durum hakkında yazdığı haberleri okumaktansa gördüklerimize daha fazla
güvenmeye eğilimliyiz.

Benzer şekilde, bir suç mahallinden ya da yeni bir teknoloji aracı
tanıtımından fotoğraflı kanıt gördüğümüzde, gördüğümüz bu kanıtlara, işlerin
nasıl göründüğünü açıklayan yazılı rapordan daha fazla önem gösteriyoruz.

Elbette, sahte kanıtlar üretme olasılığının farkındayız. İnsanlar hiç ziyaret
etmedikleri yerlere, hiç tanışmadıkları insanlarla photoshop'lanarak
yerleştirilebilir. Ayrıca, son çıkan diyet hapı reklamınında, midenin içeri
çekilmesi, ışığın ayarlanması gibi şeylerle görünüşü değiştirmek de mümkündür.

> **Not**
>
> **Yapay Zeka, kanıt üretme olasılıklarını yepyeni bir düzeye taşıyor:**
>
> [Face2Face](https://www.youtube.com/watch?v=ohmajJTcpNk), bir kişinin yüz
> ifadelerini tanımlayabilen ve bir Youtube videosunda başka bir kişinin
> yüzüne yerleştirebilen bir sistemdir.
>
> [Lyrebird](https://www.descript.com/lyrebird-ai?source=lyrebird), bir
> kişinin sesini birkaç dakikalık örnek kayıttan otomatik olarak taklit eden
> bir araçtır. Oluşturulan sesin hala dikkatlerden kaçmayan biraz robotik bir
> tonu olsa da, oldukça iyi bir izlenim bırakıyor.

![YZ 101 6 2 Etki 3 Gizlilik HAL 9000](/assets/img/yz-101-6-2-etki-3-gizlilik-hal9000.png "YZ 101 6 2 Etki 3 Gizlilik HAL 9000")

#### **Muhtemel Etki (Implication) 3: Gizlilik kavramını değiştirme**

Teknoloji şirketlerinin kullanıcıları hakkında çok fazla bilgi topladığı uzun
süredir bilinmektedir. Daha önceleri müşterilerinine sadakat kartları vererek
satın alma verilerini toplayan marketler ve diğer perakendeciler oldu.

> **Not**
>
> **Benzeri görülmemiş veri doğruluğu**
>
> Facebook, Google, Amazon ve diğer pek çok teknoloji şirketleri gibi
> teknoloji şirketleri, geleneksel mağazaların satın alma verilerinin ötesine
> geçtikler: Herhangi bir içeriğe ait her tıklamanın, her sayfanın kaydının ve
> harcayacağınız zamanın kaydedilmesi mümkündür. Web siteleri göz atma
> geçmişinize bile erişebilir, böylece tek bir sitede Barselona'ya seyahat
> ettikten sonra gizli modu (veya benzeri) kullanmazsanız, muhtemelen
> Barselona'daki oteller için reklam alırsınız.

Ancak, yukarıdaki gibi bir veri kaydı henüz Yapay Zeka değildir. Yapay
Zeka'nın kullanımı mahremiyetimize yeni türden tehditler getirir ki bu da
kimliğinizi açığa çıkarmamaya özen gösterseniz bile kaçınmanızın zor olduğu
bir durumdur.

#### **Bireyleri tanımlamak için veri analizini kullanma**

> **Not**
>
> **De-anonymization: De-anonimizasyon**
>
> Bu not orijinal içerikte yok!
>
> De-anonimizasyon; anonim verilerin, anonim veri kaynağınının anonimliğini
> ortadan kaldırma veya kaynağı yeniden tanımlama amacıyla diğer veri
> kaynaklarıyla çapraz referanslandığı bir veri madenciliği stratejisidir.
>
> [Eyyvah eyvah!](https://vimeo.com/11115302)
>
>> Nuri ACAR

Kaçınılması zor bir konunun iyi bir örneği, güvenli olduğu düşünebileceğimiz
verilerin anonimliğini kırarak anonimleştirmeyi yok eden de-anonimizasyon
(de-anonymization)'dur. Temel sorun, bir analizin sonuçlarını rapor
ettiğimizde, sonuçların, verileri analize dahil olan bireysel kullanıcılar
hakkında bir şeyler öğrenmeyi mümkün kılacak kadar spesifik olabileceğidir.
Klasik bir örnek, söz konusu yılda doğan ve belirli bir posta koduna sahip
insanların ortalama maaşını talep etmektedir. Çoğu durumda, bu çok küçük bir
grup insan olabilir, genellikle yalnızca bir kişi olabilir. Bu nedenle, tek
bir kişinin maaşı hakkında potansiyel bilgi verebilirsiniz.

Austin'deki Texas Üniversitesi araştırmacıları, [daha ince bir
sorunun](https://www.wired.com/2007/12/why-anonymous-data-sometimes-isnt/)
ilginç bir örneğine dikkat çekti. Netflix tarafından sunulan ve yaklaşık
500.000 anonim kullanıcının 10 milyon film derecelendirmesini içeren herkese
açık bir veri kümesini incelediler ve birçok Netflix kullanıcısının aslında
İnternet Film Veritabanındaki kullanıcı hesaplarına bağlanabileceğini
gösterdiler çünkü her iki uygulamada da birkaç film derecelendirdiler. Böylece
araştırmacılar, Netflix verilerini de-anonim hale getirebildiler
(de-anonymize). En son Star Wars filmini nasıl derecelendirdiğinizi bir
başkasının bilip bilmemesinin önemli olduğunu düşünmüyor olabilirsiniz ancak
bazı filmler hayatımızın özel kalması gereken yönlerini (politika veya
cinsellik gibi) ortaya çıkarabilir.

#### **Diğer tanımlama yöntemleri**

Benzer bir yaklaşım, prensipte kullanıcı hesaplarıyla ilgili ayrıntılı
verileri toplayan neredeyse her hizmette, kullanıcı hesaplarını eşleştirmek
için kullanılabilir. Başka bir örnek yazma alışkanlıkları. Helsinki
Üniversitesi'ndeki araştırmacılar, kullanıcıların yazım kalıplarına göre
tanımlanabileceğini gösterdi: Metin yazarken belirli tuş vuruşları arasındaki
kısa aralıklar. Bu, birisi sizin yazım düzeninizdeki verilere erişebiliyorsa
(belki de web sitelerini kullandınız ve adınızı girerek kaydoldunuz),
kendinizi açıkça tanımlamayı reddetseniz bile, bir dahaki sefere
hizmetlerinizi kullandığınızda sizi tanımlayabilirler. Ayrıca bu bilgiyi satın
almak isteyen herkese satabilirler.

Yukarıdaki örneklerin çoğu en azından kısmen sürprizler olarak ortaya çıkmış
olsa da aksi halde önlenmiş olabilirlerdi (bunları çözmeye çalışan çok fazla
araştırma var). Özellikle, diferansiyel mahremiyet olarak adlandırılan bir
alan, kendilerine giren spesifik veri noktalarına yönelik tersine mühendisliği
önlenmek için, sonuçların yeterince kaba/adi/yontulmamış (coarse) olmasını
garanti eden makine öğrenimi algoritmalarını geliştirmeyi amaçlamaktadır.

![YZ 101 6 2 Etki 4 İşleri Değişmek](/assets/img/yz-101-6-2-etki-4-isleri-degismek.png "YZ 101 6 2 Etki 4 İşleri Değişmek")

#### **Muhtemel Etki (Implication) 4: İşi değiştirme**

Erken dönem insan, yeni bir beslenme kaynağına erişmek için ölü hayvanların
açık kemiklerini kırmak amacıyla keskin bir kaya kullanmayı öğrendiğinde,
savaşmak, bir eş bulmak ve daha çok icat yapmak gibi başka amaçlar için zaman
ve enerji açığa çıkarıldı. 1700'lü yıllarda buhar makinesinin icadı, gemilerin
ve trenlerin yanı sıra fabrikaların verimliliğini de büyük ölçüde geliştiren,
kolayca taşınabilir bir makine gücü biçimine ulaştı. Otomasyon her zaman
verimliliğin bir yolu olmuştur: Daha azıyla daha çok şey elde etmek.
Özellikle 20. yüzyılın ortalarından beri, teknolojik gelişme otomasyonda eşi
benzeri görülmemiş bir ilerlemeye yol açmıştır. Yapay Zeka bu ilerlemenin
devamıdır.

Daha iyi otomasyona yönelik her adım, çalışma hayatını değiştirir. Keskin bir
kaya ile, avlanmak ve yiyecek toplamak için daha az güce ihtiyaç duyduk; buhar
motoru ile, at ve atlılara daha az ihtiyaç duyduk; bilgisayarla, typistlere,
manuel muhasebeye ve diğer birçok veri işlemeye daha az ihtiyaç duyduk
(görünüşe göre kedi videoları için daha fazla bilgisayara ihtiyacımız var).
Yapay Zeka ve robotik ile; birçok sıkıcı, tekrarlayıcı işe fazla zaman
ayırmamıza gerek kalmayacak.

> **Not**
>
> **Yapılacak yeni şeyler bulma tarihi**
>
> Geçmişte, bir tür iş otomatikleştirilirse, insanlar onun yerine yenisini
> buldular. Yeni iş türleri daha az tekrarlayıcı ve rutin, daha değişken ve
> yaratıcı. Mevcut Yapay Zeka ve diğer teknolojilerin ilerleme hızıyla ilgili
> konu, bir bireyin kariyeri boyunca, çalışma hayatındaki değişimin her
> zamankinden daha büyük olabileceğidir. Bir kamyon veya taksi sürmek gibi
> bazı işlerin birkaç yıllık zaman dilimi içerisinde ortadan kaybolabileceği
> düşünülebilir. Böyle bir ani değişim, insanlar başka türden işler için
> kendilerini eğitmek için zamanları olmadığından kitlesel işsizliğe yol
> açabilir.
>
> Bunun gibi büyük toplumsal sorunları önlemek için en önemli eylem, gençlerin
> geniş kapsamlı bir eğitim almasına yardımcı olmaktır. Bu, yakın gelecekte
> kullanımdan kalkma riski düşük birçok farklı işin peşinde koşmak için bir
> temel oluşturur.
>
> Yaşam boyu öğrenmeyi ve işte öğrenmeyi desteklemek aynı derecede önemlidir
> çünkü aynı işi tüm kariyerleri boyunca yapacak olan az kişi olacak. Haftalık
> çalışma saatlerini azaltmak, daha fazla insana iş sunmaya yardımcı
> olacaktır, ancak ekonomi yasaları, iş miktarını düzenleyen kamu politikası
> getirilmedikçe insanları daha az çalışmak yerine daha fazla çalışmaya
> zorlama eğilimindedir.

Yapay Zeka'nın geleceğini tahmin edemediğimiz için, bu gelişmenin oranını ve
kapsamını tahmin etmek son derece zordur. Oxford Üniversitesi'ndeki
araştırmacılar tarafından rapor edilen ABD'deki işlerin [%47'sine kadarının iş
otomasyonu riski
altında](https://www.economist.com/graphic-detail/2018/04/24/a-study-finds-nearly-half-of-jobs-are-vulnerable-to-automation)
olduğuna dair bazı tahminler var. Bunlar gibi kesin rakamlar (%45 veya %49
değil %47), bunları elde etmek için kullanılan karmaşık görünümlü çalışma
tasarımları ve bunları rapor eden en iyi üniversiteler, tahminleri çok
güvenilir ve kesin kılma eğilimindedir (sınırlı miktarda veriye dayalı
doğrusal bir model kullanarak yaşam beklentisini tahmin etme hakkındaki
noktayı hatorlayın). Yüzde bir doğruluk yanılsaması bir yanlıştır. İnsanların
"görev modeli, izlenebilirlik için toplu, ölçeğe göre sabit getirili bir
Cobb-Douglas üretim işlevi varsayar." gibi cümleleri olan 79 sayfalık bir
raporu okumakta zorluk çekmesi anlaşılabilir. Bununla birlikte, eğer
okumazsanız, sonuçlara da biraz şüpheci kalmalısınız. Bu tür analizlerdeki
gerçek değer %47 gibi bir sayı değil, hangi tür işlerin risk altında olma
olasılığının daha yüksek olduğunu göstermesidir. Trajedi, "ABD işlerinin
neredeyse yarısının bilgisayarlaşma riski altında olduğunu" bildiren
manşetlerin hatırlanması ve geri kalanının hatırlanmamasıdır.

Öyleyse, otomatikleştirilme olasılığı daha yüksek olan görevler neler?
Bununla ilgili olarak gözlemleyebileceğimiz bazı açık işaretler var:

+ Arabalar, dronlar ve tekneler veya feribotlar gibi kendi kendini süren
  araçlar gibi otonom robotik çözümler, büyük ticari uygulamaların eşiğinde.
  Özerk otomobillerin güvenliğinin tahmin edilmesi güç olmakla birlikte,
  istatistikler muhtemelen henüz tam olarak gerekli seviyede olmadığını
  (ortalama bir insan sürücünün seviyesi) göstermektedir. Bununla birlikte,
  ilerleme inanılmaz derecede hızlı olmuştur ve mevcut verilerin artan miktarı
  nedeniyle hızlanmaktadır.

+ Yardım masası gibi müşteri hizmetleri uygulamaları çok uygun maliyetli bir
  şekilde otomatikleştirilebilir. Şu anda hizmet kalitesi her zaman iyi
  değildir, darboğaz dil işlemedir (sistem sözlü dili tanıyamaz veya
  dilbilgisini ayrıştıramaz) ve asıl hizmeti sağlamak için gereken mantık ve
  muhakemeyi yürütemez. Bununla birlikte, kısıtlı alanlarda çalışan
  uygulamalar ([restoran veya saç kesimi rezervasyonları yapmak
  gibi](https://www.youtube.com/watch?v=BRUvbiWLwFI)) sürekli olarak
  filizlenir.

Ne kadar kısa sürede, kendi kendini sürdürebilen, güvenli ve güvenilir
otomobillerin veya insanların yerini alabilecek diğer çözümlerin ortaya
çıkacağını söylemek zor. Buna ek olarak, bir kamyon veya taksi şoförünün
sadece bir tekerleği döndürmediğini unutmamalıyız: Aynı zamanda aracın doğru
şekilde çalıştığından emin olmak, malları idare etmek ve müşterilerle pazarlık
yapmaktan sorumludurlar. Yani uğraşmaları gereken daha zor uğraşları vardır.

Daha önceki teknolojik ilerlemelerde olduğu gibi, Yapay Zeka nedeniyle var
olacak yeni işler de olacaktır. Gelecekte, işgücünün daha büyük bir kısmının,
araştırma ve geliştirmeye ve yaratıcılık ve insandan insana etkileşim
gerektiren görevlere odaklanması muhtemeldir. Bu konu hakkında daha fazla
bilgi edinmek isterseniz, örneğin Abhinav Suri'nin [Yapay Zeka ve Ekonomik
Eşitsizliğin
Yükselişi (Artificial Intelligence and the Rise of Economic Inequality)](https://towardsdatascience.com/artificial-intelligence-and-the-rise-of-economic-inequality-b9d81be58bec)
hakkındaki güzel makalesine bakın.

#### **Alıştırma 24: Yapay Zeka'nın muhtemel etkileri (implications)**

Yapay zeka hakkında ne tür makaleler (gazete ve dergilerde veya bloglar gibi
diğer popüler bilim yayın organlarında...) yazılıyor ve siz bunların gerçekçi
olduğunu düşünüyor musunuz? İlgi alanlarınızdan biriyle ilgili olarak Yapay
Zeka hakkında çevrimiçi bir arama yapın. **Makalelerden birini seçin ve analiz
edin.**

1. Cevabınızda **makalenin başlığını**, yazarını ve nerede yayınlandığını
   (varsa URL olarak) belirtin.
2. Bir paragrafla (birden çok cümle) makaledeki ana fikri **kendi
   cümlelerinizle** açıklayın.
3. Anlayışınıza göre, makaledeki Yapay Zeka ile ilgili ifadeler ne kadar
   doğru? **Cevabınızı açıklayın**. Çıkarımlar (implications) (varsa) gerçekçi
   mi? **Nedenini açıklayın.**

**Cevabım:**

Abhinav Suri'nin [Yapay Zeka ve Ekonomik Eşitsizliğin Yükselişi (Artificial
Intelligence and the Rise of Economic
Inequality)](https://towardsdatascience.com/artificial-intelligence-and-the-rise-of-economic-inequality-b9d81be58bec)
tahlilini okudum.

Başlıktan da anlaşılacağı gibi Yapay Zeka'nın artan ekonomik eşitsizlik
üzerindeki etkisini açıklıyor.

Yapay Zeka'yı ve mevcut yeteneklerini anlattığı bölümün bu eğitici içeriğe
benzediğini düşünüyorum. Joseph Schumpeter'in "yaratıcı yıkım" terimini de
sevdim (modası geçmiş olanların yerine yeni üretim birimleri).

**Örnek cevap:**

İncelediğimiz makalelerin çoğu, sağlık hizmetleri, finans, müşteri hizmetleri,
ulaşım vb. farklı alanlarda Yapay Zeka'nın büyük vaatleri hakkındaydı. Tekrar
eden durum; Google, IBM, Microsoft veya alandaki diğer büyük oyunculardan
bazılarının bir prototip ürün gösterdiği ve muhabirin buna hayran kaldığıdır.
Bu, kolaylıkla milyarlarca avro tutan söz konusu endüstrinin, ABD veya küresel
pazara ilişkin bir tahminle birleştirilmesidir.

Makaleler, çözümlerin altında yatan gerçek teknikler hakkında çok nadiren bir
şey içeriyor, bu oldukça anlaşılabilir bir durum çünkü birçok okuyucu herhangi
bir teknik detayı sindiremeyecektir. (Yapabilirsiniz!)

Gözden geçirdiğimiz makalelerden birkaçı "milyonlarca sayfa okuma" ve "onları
anlama" ile ilgili ifadeler içeriyor ancak dürüst olmak gerekirse, Facebook
akışımıza göre aslında daha kötüsünü bekliyorduk. Belki de aldığımız sosyal
medya önerileri (tıklamalarımıza dayanarak! Merak etmenizi sağlar...) Google
aramasının sağlayabileceğinden daha düşük kalitede?

---

### **6.3. Özet**

Toplumumuzun Yapay Zeka tarafından getirilen değişikliklere ne kadar iyi uyum
sağlayabileceğini belirleyen en önemli kararlar teknolojik değil, politik
kararlardır.

Yapay Zeka hakkında öğrendiğimiz her şey, geleceğin parlak olduğunu
gösteriyor. Yeni ve daha iyi hizmetler elde edeceğiz ve artan üretkenlik,
genel olarak olumlu sonuçlara yol açacaktır ancak yalnızca toplumsal etkileri
dikkatlice değerlendirdiğimiz ve Yapay Zeka'nın gücünün ortak yarar için
kullanılmasını sağladığımız zaman bu mümkün.

#### **Olumlu bir sonuç elde etmek için ne yapmamız gerekiyor?**

Hala yapacak çok işimiz var.

+ Ayrımcılığı arttırmak yerine ayrımcılığı azaltabilmek için algoritmik
  önyargıdan kaçınmamız gerekir.
+ Ayrıca, gördüklerimizle ilgili olarak eleştirel olmayı da öğrenmemiz gerekir
  zira artık görmek inanmakla aynı şey değildir ve belki de daha gerçek
  görünüme sahip yalanlar üretmeyi kolaylaştırmaktan ziyade, sahtekarlığı
  tespit etmemize yardımcı olan Yapay Zeka yöntemlerini geliştiririz.
+ İnsanların gizlilik hakkına sahip olmalarını garanti altına almak için
  düzenlemeler yapmamız ve bu hakkın ihlal edilmesinin kesinlikle
  cezalandırılması gerekmektedir.

Ayrıca, Yapay Zeka elitini yaratmak yerine en son Yapay Zeka teknolojisini
kullanabilen ve benzeri görülmemiş ekonomik eşitsizliğe erişmek için
kullananlar yerine, faydaları herkesle paylaşmanın yeni yollarını bulmamız
gerekiyor. Bu, dikkatli bir siyasi yargı gerektirir (siyasi yargı demekle, bir
seçimde kimin kime oy vereceği veya tek tek politikacıların ve siyasi
partilerin geliş ve gidişleriyle pek ilgisi olmayan politika kararlarını
kastettiğimizi not edin).

> **Not**
>
> **Poliçenin/Kuralların/Tedbirin önemi**
>
> Toplumumuzun işin evrimine ve Yapay Zeka tarafından getirilen değişikliklere
> ne kadar uyum sağlayabileceğini belirleyen en önemli kararlar teknolojik
> değil, politik kararlardır.
>
> Yapay Zeka kullanımının düzenlenmesi demokratik ilkeleri takip etmeli ve
> herkesin gelecekte ne tür bir toplumda yaşamak istediğiyle ilgili eşit söz
> sahibi olması gerekir. Bunu mümkün kılmanın tek yolu, teknoloji bilgisini
> herkese özgürce ulaşılabilir hale getirmektir. Açıkçası, herhangi bir konuda
> her zaman, bu konuda bizden daha çok şey bilen uzmanlar olacaktır, ancak en
> azından onların söylediklerini eleştirel bir şekilde değerlendirme olanağına
> sahip olmalıyız.

Bizimle öğrendikleriniz, Yapay Zeka ile ilgili temel bir arka plan sağlayarak
bu hedefi destekliyor ve böylece Yapay Zeka ve bunun sonuçları hakkında akılcı
bir tartışmamız olabilir.

#### **Birey olarak rolümüz**

Hatırlayacağınız gibi, bu dersi tüm yaşamımızı etkileyen belirgin Yapay Zeka
uygulamalarını tartışarak Yapay Zeka çalışmasını motive ederek başladık. Üç
örneği vurguladık: Kendi kendini süren arabalar, öneri sistemleri, görüntü ve
video işleme. Kurs boyunca, mevcut teknolojik geçişe katkıda bulunan çok
çeşitli diğer uygulamaları da tartıştık.

> **Not**
>
> **Gizli gündem**
>
> Ayrıca gizli bir gündemimiz vardı. Size, öğrenmenin heyecanını ve karmaşık
> ve gizemli olabilecek bir şeyin basit ve en azından apaçık olmasa bile
> anlaşılır hale geldiği heureka (eureka! buldum! anladım!) anlarının neşesini
> deneyimleme fırsatı vermek istedik. Bunlar merakımızın giderildiği anlardır.
> Ancak bu tür bir tatmin geçicidir. Bir sorunun cevabını bulduktan kısa bir
> süre sonra, bir sonraki soruyu soracağız. Sonra ne? Ve sonra?
>
> İştahınızı öğrenmeye yöneltmişsek başarılı olduk demektir. Diğer dersleri ve
> Yapay Zeka ile ilgili daha fazla bilgiyi ve ilgi alanınızla ilgili diğer
> bilgileri bularak öğrenmeye devam edeceğinizi umuyoruz. Keşiflerinizde size
> yardımcı olmak için, yararlı ve ilginç bulduğumuz bazı Yapay Zeka
> materyallerini topladık.

Şimdi, Yapay Zeka'de neler olup bittiğini ve doğru kullanımını sağlamak için
neler yapıldığını öğrenebileceğiniz bir pozisyondasınız. Ne zaman tartışmamız
gereken riskler ya da devam etmemiz gereken fırsatlar varsa, başka birinin
harekete geçmesini beklemeyin, yapın!

#### **Alıştırma 25: Hayatınızdaki Yapay Zeka**

Yapay Zeka'nın gelecekte hem işte hem de günlük hayatta sizi nasıl
etkileyeceğini düşünüyorsunuz? Hem olumlu hem de olası olumsuz sonuçları dahil
edin.

**Cevabım:**

Mümkün olan her alanda (kişisel ve iş hayatı) hayatımda olmasını istiyorum.
Olumlu etkilerini hayal edemiyorum ama gelecek beni heyecanlandırıyor. Hayal
edebilir misiniz? İnsanlık, muhteşem bir bilgi okyanusunun kıyısında.
Başlayalım mı? :)

**Örnek cevap:**

Yarının bizim için neler sakladığını gerçekten dört gözle bekliyoruz. İş
alanında, yeni yardımcı teknolojiler ortaya çıkıyor ve mevcut olanlar, yararlı
olmaktan çok can sıkıcı olma noktasında gelişiyor. Makinelerle etkileşimde
bulunmak daha az çaba gerektirdiğinde işimizi daha verimli bir şekilde
tamamlayabileceğiz ve iş arkadaşlarımız ve sevdiklerimizle etkileşime daha
fazla zaman ayırabileceğiz.

Günlük hayatımızda, filmler ve oyunlar gibi eğlencelerdee Yapay Zeka
uygulamalarını görmeye meraklıyız. Sosyal medyayı kullanma ve çevrimiçi
bilgiye erişme yöntemlerimizin, mahremiyete ve doğruluğa daha fazla saygı
göstererek değişmesi gerekiyor. Yapay Zeka algoritmaları tarafından
oluşturulan filtre balonlarının bir sonucu olan post-hakikat (post-truth)
çağına bir son verilmesi gerekiyor. Bu bağlamda, dengenin, Yapay Zeka'nın iyi
kullanımlarına, kötü kullanımlardan uzaklaşmasına daha fazla yön vereceğini
umuyoruz. Şahsen, bu sürece katkıda bulunmak için elimizden gelenin en iyisini
yapacağız.

Her şeyden önce, sizden yanıt almaktan ve açık Yapay Zeka eğitimine zaman ve
çaba harcayarak, Yapay Zeka hakkında bilgi edinerek ve gelişmiş anlayışımızı
harika şeyler yapmak için kullanarak birlikte neler başarabileceğimizi
öğrenmekten heyecan duyacağız.

#### **Bu son değil. Bu başlangıç.**

Şimdilik bu kadar. Bize katıldığınız için teşekkür ederiz. Bu bizim için
harika bir maceraydı ve gerçekten çok eğlendiğinizi umuyoruz. Henüz kursu
bitirmedik ve umarım devam ederiz. Bu eğitimi, en iyi güncellememizi yaparak
geliştirmeye ve dünyadaki en iyi Yapay Zeka kitlesel açık çevrimiçi kursu
(massive open online courses, MOOC) haline getirmeye çaba göstereceğiz.

Kursun bitmediği gibi, Yapay Zeka keşif çalışmalarınızın da bitmiş olduğunu
düşünmemelisiniz. İlerleme, oldukça hızlı ve takip etmek için çok fazla şey
varmış gibi görünse de, buradaki en önemli haber, temel ilkelerin onlarca yıl
geçse de aşağı yukarı aynı kalmasıdır. Problem çözme stratejileri,
belirsizliği ele alma ve veriden öğrenme ile ilgili temel bilgileri bildiğiniz
sürece, yeni şeyleri kolayca perspektif içine sokabilmelisiniz.  Bu yüzden,
nehir geçişi, Hanoi Kuleleri, Helsinki'deki yağmur olasılığını hesaplama ya da
sinir ağıyla mutlu yüzlerini tespit etmeyi hatırlayın.  Temelleri veya Yapay
Zeka unsurlarını bilmek, belirli bir Yapay Zeka çözümünün teknik detaylarını
öğrenmekten çok daha uzun süreli bir bilgidir.

Aşağıda, yararlı bulduğumuz birkaç link veriyoruz. Öğrenmeye devam et, meraklı
ol.

> Gelecek yazılmamış. Kader yok lakin kendimiz için ne yapıyoruz?
>> John Connor

+ Bu kursun devamı, [Yapay Zeka İnşa Etme](https://buildingai.elementsofai.com/).

+ Helsinki Üniversitesi Kitlesel Açık Çevrimiçi Kursu (massive open online courses, MOOC): [Tık!](https://mooc.fi/en)

+ Helsinki Üniversitesi, 1. yıldaki tüm Bilgisayar Bilimleri çalışmalarını herkese açacak: [Tık!](https://www.helsinki.fi/en/news/data-science-news/study-computer-science-actively-for-a-year-gain-admission)

+ Helsinki Üniversitesi'ne de [başvurabilirsiniz](https://www.helsinki.fi/en/admissions)!

+ Şirketiniz için bir AI projesini bitirmek için yardım istiyorsanız, [Reaktor Yapay Zeka ekibi](https://www.reaktor.com/work/artificial-intelligence/) size yardımcı olmaktan mutluluk duyar!

+ Sürekli eğitim için önerilen programlar: [HY + /Aalto PRO/FCAI'den 'AI Diploma'](https://www.aaltopro.fi/en/programs/diploma-in-artificial-intelligence) ve [Aalto Yönetici Eğitimi'nden 'AI:n perusteet' (Fince)](https://www.aaltoee.fi/aiperusteet)

+ Danışmanımız, Risto Siilasmaa'nın "[Makine Öğrenimi Nedir?](https://www.youtube.com/watch?v=KNMy7NCQDgk" videosu (1s. 18d.)

+ [Makine öğrenimine samimi bir giriş](https://www.youtube.com/watch?v=IpGxLWOIZy4) (Luis Serrano/Udacity) (30d.)

+ Andrew Ng's Coursera'daki [Makine Öğrenmesi MOOC](https://www.coursera.org/learn/machine-learning)'u

+ Udacity [Yapay Zeka Okulu](https://eu.udacity.com/school-of-ai)

+ Makine Öğrenmesi - [Yapay Zeka (Korbit)'le Yapay Zeka Öğren](https://korbit.ai/machinelearning)

---

![YZ 101 1 Yıldız](/assets/img/yildiz.png "YZ 101 1 Yıldız")
![YZ 101 2 Yıldız](/assets/img/yildiz.png "YZ 101 2 Yıldız")
![YZ 101 3 Yıldız](/assets/img/yildiz.png "YZ 101 3 Yıldız")
![YZ 101 4 Yıldız](/assets/img/yildiz.png "YZ 101 4 Yıldız")
![YZ 101 5 Yıldız](/assets/img/yildiz.png "YZ 101 5 Yıldız")
![YZ 101 5 Yıldız](/assets/img/yildiz.png "YZ 101 5 Yıldız")
{: style="text-align: center;"}

**Bölüm 6'yı tamamladıktan sonra şunları yapabilmeniz gerekir:**

+ Geleceği tahmin etmenin zorluklarını anlama ve Yapay Zeka ile ilgili
  iddiaları daha iyi değerlendirme
+ Algoritmik önyargı, Yapay Zeka tarafından oluşturulan içerik, gizlilik ve iş
  dahil olmak üzere Yapay Zeka'nın başlıca sosyal etkilerinden bazılarını
  tanımlama

[![YZ 101 Bölüm 1](/assets/img/maze-mini.png "1. Yapay Zeka Nedir?")](/ai/2020/10/05/yapay-zeka-101-1.html)
[![YZ 101 Bölüm 2](/assets/img/maze-mini.png "2. Yapay Zeka Problemi Çözme")](/ai/2020/10/06/yapay-zeka-101-2.html)
[![YZ 101 Bölüm 3](/assets/img/maze-mini.png "3. Gerçek Dünyada Yapay Zeka")](/ai/2020/10/07/yapay-zeka-101-3.html)
[![YZ 101 Bölüm 4](/assets/img/maze-mini.png "4. Makine Öğrenmesi (Machine Learning)")](/ai/2020/10/08/yapay-zeka-101-4.html)
[![YZ 101 Bölüm 5](/assets/img/maze-mini.png "5. Sinir Ağları (Neural Networks)")](/ai/2020/10/09/yapay-zeka-101-5.html)
[![YZ 101 Bölüm 6](/assets/img/maze-mini.png "6. Muhtemel Etkiler (Implications)")](/ai/2020/10/10/yapay-zeka-101-6.html)
{: style="text-align: center;"}
