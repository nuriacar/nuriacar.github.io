---
layout: post
title:  cevizlab
date:   2020-09-27 07:07:07 +0300
categories: cevizlab
---

![cevizlab Logo](/assets/img/cevizlab-logo.png "cevizlab Logo")

📱: Lü lü lü lü lü... Lü lü lü lü lü... Bip!

☣: Aralık Sonu Ocakbaşı, buyrun.

☢: Nuri, vazgeç şu telefonu her açışında saçmalık icad etmekten...
   Üsküdar'a gel!

☣: Naapcaz? Kimler var?

☢: Çay, muhabbet, Vatan, Millet, Sakarya...

☣: Gene mi [Tekalif-i Milliye](https://tr.wikipedia.org/wiki/Tek%C3%A2lif-i_Milliye)?
   Hem otuz senedir konuşuyoruz oğlum, durum ortada.
   Ömer Abi'yi zengin etmekten başka bir işe yaramadı!
   Bilgisayarları alın gelin de accik işe yarar şeyler yapalım.
   Ben semaveri yakarım.

☢: Doğru diyon. Tamam.

📱: Bip!

---

### We have liftoff! 🚀

[cevizlab®](/cevizlab/) olarak isimlendirdiğim tarikatımı kurmam hemen hemen
böyle başladı. Çoğunlukla hafta sonları gerçekleşen buluşmalara katılan aslan
parçalarından o hafta edindikleri tecrübelerden, okuyup yazdıklarından
bahsetmelerini istedim. Böylece, buluşmada kaç kişi varsa, o kadar hafta
fazladan tecrübe edinmiş oluyorduk. Aslında tam olarak "kişi sayısı - 1"
hafta... Kendimiz zaten kendi kendimizin geçen haftasını bizatihi tecrübe
ediyoruz.

![Eflatun Akademi](/assets/img/eflatun-akademi.jpg "Eflatun Akademi")

Kapıda [Eflatun Efendi](https://tr.wikipedia.org/wiki/Platon)'nin
[Akademia](https://tr.wikipedia.org/wiki/Akademi)'sı gibi "[ἀγεωμέτρητος
μηδεὶς εἰσίτω](https://en.wikipedia.org/wiki/List_of_Greek_phrases)" yazdığı
düşünülmesin zira yok. O kadar yetkin insanlar değiliz. Altı üstü kendince
eğlenen `n` insan... Yeri gelmişken bahsetmeden geçmeyeyim zira "malumat
istifçisi" olmak bunu gerektirir. Martin Heidegger, Şey Nedir? kitabında
diyormuş ki "Aslında bu cümle 'Matematik bilmeyen giremez!' demek değil,
'Bildiklerini düşündükleri şeyleri dahi yeniden öğrenmeye hazır ve meraklı
olanlar girebilir' demek!". Daha ayrıntılı okumak isteyenler için kaynak
burada:
[Tık!](https://seyler.eksisozluk.com/platon-unlu-geometri-bilmeyen-giremez-uyarisiyla-aslinda-ne-anlatmak-istiyordu)

Etimoloji sen ne güzel bir şeysin. Hoşsohbet bir kökenbilimci olsa, nefes
almadan dinlerim.

---

### Peki neyiz?

Özetle [cevizlab®](/cevizlab/): İnsan yaşamını doğrudan etkileme gayesi
taşıyan bir hayal, sanat, fikir, bilim, teknoloji ve ürün geliştirme merkezi;
yetkin bilinçlerin ilgi alanı kısıtlaması olmaksızın birlikte çalışabileceği
disiplinler arası açık inovasyon çatısı.

Çalışmak istediğin konu tamamen merakına kalmış. Eksiklik hissettiğin
konularda tarikattaki füturdaşlarının yapması gereken; vizyonunu
genişletmeleri, kendileri eksikse işine yarayacak bilgi kaynakları veya
insanlar bulmaları. Açık inovasyon kökenli her şey makbul. Yaptığın çalışmayı
ve ilerlemeyi dönem dönem anlatmak ve belli bir sürede tamamlayıp yazıp
çizerek insanların faydasına sunmak şart. Son tarihsiz, ucu ormanda çaba
istemezük...

Özetle, üzerinde çalışırken saatlerin nasıl geçtiğini anlamadığın, hatta yemek
yemeyi dahi unuttuğun ve sana yaşam enerjisi veren bir hayat gayen varsa,
mekandan ve yaştan bağımsız bizden birisin.

![Kevin Flynn](/assets/img/kevin-flynn-01.jpg "Kevin Flynn")

> The Grid...
> A digital frontier...
> I tried to picture, clusters of information, as they move through the computer...
> What did they look like?
> Ships? Motorcycles?
> Were the circuits like freeways?
> I kept dreaming of a world, I thought I would never see...
> And then...
> One day...
> I got in...
>> Kevin Flynn

<iframe width="560" height="315"
src="https://www.youtube.com/embed/4-J4duzP8Ng" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

---

### [muucit®](/muucit/)

Bir gün oldukça hoşuma giden bir nesneyle tanıştım ve işler biraz ilerledi.
Böylece [muucit®](/muucit/), [cevizlab®](/cevizlab/) tarikatının ilk işi oldu.
Hikayesi bu linkte: [Tık!](/muucit/2020/09/28/muucit.html)

---

### Hmmm.. 🤔

Fakat [cevizlab®](/cevizlab/)'ı bir süredir Siber Sanatlar'a yoğunlaştırma
düşüncesindeydim. Bunun ilk adımını attım. Şöyle ki:

[![Elements of AI](/assets/img/elements-of-ai.jpg "Elements of AI")](https://course.elementsofai.com/)

[![Helsinki Üniversitesi](/assets/img/helsinki-uni-logo-mini.png "Helsinki Üniversitesi")](https://www.helsinki.fi/en)
[![Reaktor](/assets/img/reaktor-logo-mini.png "Reaktor")](https://www.reaktor.com/)
[![mooc.fi](/assets/img/mooc-fi-logo-mini.png "mooc.fi")](https://mooc.fi/en)
{: style="text-align: center;"}

2018'de [Finlandiya Helsinki Üniversitesi](https://helsinki.fi/en), bazı
Bilgisayar Bilimleri derslerini [mooc.fi](http://mooc.fi/en) üzerinden erişime
açtı. Belki de 2018'den önceydi lakin ben 2018'de haberdar oldum. Görür görmez
kaydoldum ve eğitimler sisteme yüklendikçe buradaki dersleri almaya koyuldum.
Tamamladığım -ki bir ay sürdü- ilk eğitim [Reaktor](https://reaktor.com)
işbirliği ile hazırlanan [Yapay Zeka
Temelleri](https://course.elementsofai.com/) eğitimiydi. Yapabildiğim kadar
tercüme ettim. Kısa süre önce de tekrardan gözden geçirip yayınlama kararı
aldım. Altı bölümden oluşuyor ve bu sitedeki diğer içerikler gibi günden güne
mümkün olduğunca daha iyiye evrilecek. Eksik, hatalı, zor anlaşılır vb.
bunduğunuz kısımlar için iletişime geçmenizden ziyadesiyle memnun olurum.
**Birlikte daha iyi olalım!**

Peki şimdi sırada ne var? Bu eğitimin devamı olan "Yapay Zeka İnşa Etme"
eğitimini de zaman içinde bu siteye ekleme niyetindeyim. Peki içeriği nasıl?
Yapay Zeka yöntemleri oluşturmayı mümkün kılan gerçek algoritmalar hakkında
bilgiler içermekle birlikte temel düzel Python bilgisi gerektiriyor. Çalışmak
gerek! Çok!..

[Ey benim paşalarım, beylerim, ağalarım; şu şehr-i Konstantıniyye cengindeki
silah arkadaşlarım!..](https://tr.wikipedia.org/wiki/II._Mehmed) Biz bize
kaldık madem, afterparty başlasın...

[![YZ 101 Bölüm 1](/assets/img/maze-mini.png "1. Yapay Zeka Nedir?")](/ai/2020/10/05/yapay-zeka-101-1.html)
[![YZ 101 Bölüm 2](/assets/img/maze-mini.png "2. Yapay Zeka Problemi Çözme")](/ai/2020/10/06/yapay-zeka-101-2.html)
[![YZ 101 Bölüm 3](/assets/img/maze-mini.png "3. Gerçek Dünyada Yapay Zeka")](/ai/2020/10/07/yapay-zeka-101-3.html)
[![YZ 101 Bölüm 4](/assets/img/maze-mini.png "4. Makine Öğrenmesi (Machine Learning)")](/ai/2020/10/08/yapay-zeka-101-4.html)
[![YZ 101 Bölüm 5](/assets/img/maze-mini.png "5. Sinir Ağları (Neural Networks)")](/ai/2020/10/09/yapay-zeka-101-5.html)
[![YZ 101 Bölüm 6](/assets/img/maze-mini.png "6. Muhtemel Etkiler (Implications)")](/ai/2020/10/10/yapay-zeka-101-6.html)
{: style="text-align: center;"}

> Şiddetle başlayan hazlar, şiddetle son bulurlar.
>
> These violent delights have violent ends.
>> Shakespeare
