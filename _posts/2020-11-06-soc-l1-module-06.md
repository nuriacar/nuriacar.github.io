---
layout: post
title:  SOC L1 Module 06 [Siber Güvenlik]
date:   2020-11-06 12:00:00 +0000
categories: cevizlab
---

Bu içerik, [Chiheb Chebbi'nin önce Peerlyst'te, Peerlyst kapandıktan sonra kendi sitesinde yayınladığı](https://www.chiheb-chebbi.com/) derlemesinden aldığım notlardan oluşuyor. [Huzeyfe ÖNAL](https://www.lifeoverip.net/)'ın LinkedIn gönderisi ile haberim oldu. Ardından [Chiheb Chebbi](https://www.chiheb-chebbi.com/) ile iletişime geçip iznini alarak blogumda yayınlamaya başladım. Zaman içinde asıl kaynakta yer almayan bilgileri de öğrenip ekleyerek yapabildiğim kadar geliştirme niyetindeyim. Şimdilik, toplamda 21 bölüm olacak.

---

## **M06: Tehdit İstihbaratı Temelleri**

### **Tehdit Nedir?**

Çoğu durumda, şu üç terim arasında karışıklık olur: Tehdit, Güvenlik Açığı ve Risk.

+ **Tehdit**: Sistemlere zarar verebilecek potansiyel tehlikedir.
+ **Güvenlik Açığı**: Bilinen bir varlıktaki zayıflık veya boşluktur.
+ **Risk**: Bir güvenlik açığından yararlanan bir tehdidin sonucudur. Bunu, önceki iki terim arasında bir kesişim olarak görebilirsiniz.

Bir varlığa saldırmak için kullanılan yönteme **Tehdit Vektörü** denir.

Üç ana tehdit türü vardır:

+ Doğal Tehdit
+ Kasıtsız Tehdit
+ Kasıtlı Tehdit

### **Gelişmiş Kalıcı Tehdit (APT: Advanced Persistent Threat) Nedir?**

> Gelişmiş kalıcı tehdit, bir bilgisayar ağına yetkisiz erişim sağlayan ve uzun bir süre boyunca tespit edilmeden kalan, genellikle ulus devlet veya devlet destekli bir grup olan, gizli bir bilgisayar ağı tehdit aktörüdür.
>> Wikipedia

Diğer bir deyişle istihbarat, veri ve bilginin inceleyene büyük resmi(!) göstermesidir.

Tehdit İstihbaratı aşağıdaki adımlardan geçer:

+ Planlama ve yönlendirme (Planning and direction )
+ Toplama (Collection)
+ İşleme ve sömürü (Processing and exploitation)
+ Analiz ve üretim (Analysis and production)
+ Yaygınlaştırma ve entegrasyon (Dissemination and integration)

![İstihbarat Döngüsü](/assets/img/intel-cycle.png "İstihbarat Döngüsü")

### **Açığa Çıkma Göstergeleri (IOC: Indicators of Compromise) nelerdir?**

Açığa çıkma göstergeleri; MD5 hash'ler, URL'ler, IP adresleri vb. gibi izinsiz girişleri tespit etmek için kullanılabilecek bilgi parçalarıdır. Bunları saklamak isteseniz de sistemin çalışma mantığı gereği ortalıktadırlar.

Bu parçalar, aşağıdaki gibi kuruluşlar sayesinde farklı kuruluşlar arasında paylaşılabilir:

+ Bilgi Paylaşımı ve Analiz Merkezleri (ISAC: Information Sharing and Analysis Centers)
+ Bilgisayarlar Acil Müdahale Ekipleri (CERT: Computers Emergency Response Teams)
+ Kötü Amaçlı Yazılım Bilgi Paylaşım Platformu (MISP: Malware Information Sharing Platform)

Toplama, paylaşım ve analiz süreçlerini kolaylaştırmak için IOC'ler, genellikle aşağıdakiler gibi belirli formatlara ve protokollere uygun hale getirilirler:

+ OpenIOC
+ Yapılandırılmış Tehdit Bilgi İfadesi (STIX: Structured Threat Information eXpression)
+ Güvenilir Otomatik İstihbarat Değişimi (TAXII: Trusted Automated eXchange of Intelligence Information)

Örneğin, WannaCry fidye yazılımının IOC STIX temsili şudur:

![WannaCry STIX](/assets/img/wannacry-stix.png "WannaCry STIX")

Açığa çıkma göstergelerinizi (IOC) oluşturmanıza ve düzenlemenize yardımcı olmak için, örneğin FireEye'nin IOC düzenleyicisini kullanabilirsiniz. Burada bulabilirsiniz: [Tık!](https://www.fireeye.com/services/freeware/ioc-editor.html)

Grafik arayüz kullanarak kolayca açığa çıkma göstergeleri oluşturabilirsiniz.

![FireEye IOC Editor GUI](/assets/img/fireeye-ioc-editor-gui.png "FireEye IOC Editor GUI")
