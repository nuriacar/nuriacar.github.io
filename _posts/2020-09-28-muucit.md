---
layout: post
title:  muucit [Girişim]
date:   2020-09-28 08:08:08 +0300
categories: muucit
---

![Whatzit Fidget](/assets/img/whatzit-fidget.jpg)

[![Instagram Icon](/assets/img/instagram-icon.png "Instagram")](https://www.instagram.com/muucit/)
[![Youtube Icon](/assets/img/youtube-icon.png "Youtube")](https://www.youtube.com/channel/UCzAo3peHOsI10nQeO_nmg6Q)
[![Cart Icon](/assets/img/cart-icon.png "Shopier")](/store/)

---

#### İlk Karşılaşma

2019 başlarında yukarıdaki enteresan nesneyle tanıştım. Hangi kamera? Tamam...
Buradan, bir Ramazan-ı Şerif ayında Faroe Adaları'na gelin gidip, yirmi iki
saatlik açlık yüzünden atom fiziğine, profesörlüğe illallah eden kuzenime ve
Melih'e, beni bu enteresan nesneyle tanıştırmaları dolayısıyla tüm kalbimle
selam ederim. Bahsettiklerine göre Covid-19 yüzünden orada da Ramazan-ı
Şerif'in eski tadı kalmamış. Doğan Dikmen'nin Balat Kapusundan Girdim
İçeri'sini dinleyip, Yahudi bezirganın hayal perdesine çıkışını hayal ederek
Ramazan-ı Şerif'i ihya ediyorlarmış. Hayalin hayali mi olurmuş demeyin lütfen.
Hayali iseniz oluyor... Ve insan gerçekten üzülüyor. Bazen...

<iframe width="560" height="315"
src="https://www.youtube.com/embed/R5uBcqFA-Fc" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

Nerede kalmıştık? Geyiği vurdum... Yok!.. Bu başka hikayeydi.

Heh!.. Düşük kalite ahşaptan özensiz bir el işçiliğiyle yapılmış, şekilden
şekile giren bu enteresan ve renkli nesneyi internetten bir kaç ay boyunca
araştırıp durdum lakin nafile... Türünün tek örneği olabileceğini düşünmeye
başladım ve böylece birinci sınıf malzemeden, iyi hesaplanmış ve özenle
üretilmiş yüksek kaliteli benzerlerini yapmaya niyetlendim ve
[Nebula](/store/)'m ortaya çıktı:

<iframe width="560" height="315"
src="https://www.youtube.com/embed/F3yHkHa1vS4" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

Şahsi tecrübelerime göre, uğraştığınız her ne olursa olsun zihnen takıldığınız
bir yer olduğunda [Nebula](/store/)'yla bir kaç dakika oynamak, ufacık
bir mesele olmasına rağmen burnunuzun ucuna kadar yanaştırdığınız için size
dev görünen şeylerden zihninizi geri çekerek büyük resmi görmenizi sağlıyor.
Böylece kolaylıkla çözüm üretebiliyorsunuz. Fakat büyük resmi görmek için siz
gene de TV seyretmeyi tercih edebilirsiniz. Çünkü herkesin hayatına kimse
karışamaz. Çünkü, çünkü!

Burada zaman geçirdikçe farkettiğim ve oldukça enteresan bulduğum diğer bir
etkisinden de bahsetmem gerek. Bağımlılık oluşturabiliyor zira tesbih etkisi
gibi bir etkiye sahip.  Şekil yaptıkça coşuyor, çevirdikçe çeviriyorsunuz.
Kalabalık ortamlarda tam bir parti oyuncağına dönüşebiliyor. Örneğin,
misafirliğe gelmiş arkadaşlarımın üç buçuk saat aralıksız
[Nebula](/store/)'yla oynayıp yaptıkları şekilleri birbirlerine
gösterip durdukları ve [Nebula](/store/)'yla oynamaktan açlıklarını
unuttukları akşamı hatırladıkça bugün dahi şaşırıyorum. Koca koca insanları
beş yaşlarına döndürüveriyor. Roket hızında sosyalleştirip, kısa sürede harika
arkadaşlıklar kurmanızı sağlayabiliyor. Çünkü [Nebula](/store/)'m,
tanımadığınız insanlarla bile eğlenceli vakitler geçirmenizi sağlayabiliyor,
haliyle insanlar beraberken mutlu hissettikleri insanlarla yakın olmayı daha
çok arzuluyorlar ve arkadaşlıklar kuruluyor.

Son bir örnek verip ürettiğim ürünü yağlayıp ballamayı bırakayım ki yazıyı
okuyup özgür iradenizle kendinize bir adet [satın al](/store/)arak
keyifli vakit geçirip, harika arkadaşlıklar kurabilesiniz. Yazıyı okumadan da
[satın al](/store/)abilirsiniz lakin aldıktan sonra tekrar gelip nasıl
yapıldığını okuyacağınıza eminim. Zira şantiye seyretmek bizim memlekette
genetik miras, milli spor. Faydalı bir şey.  Terapi etkisi oluşturduğunu,
böylece insanları rahatlattığını söyleyebilirim.

![Şantiye TV](/assets/img/santiye-tv.png)

Gelelim hikayeye:

Üsküdar-Ümraniye metrosunda yalnızca bir duraktan diğerine gidecek sürede bir
vagon dolusu meraklı arkadaş edindim. Daha da eğlencelisi, kendim dahil pek
çok insanın [Nebula](/store/)'yla oynayıp birbiriyle konuşmaktan
ineceği durağı kaçırıp ters istikamete giden trene tekrardan binmek zorunda
kalmalarına sebep oldum. Buna Hüseyin şahit. Daha da eğlencelisi, diğer trende
de aynısı olacakken ineceğimiz durağı son anda farkedip indik. Düşünün, ikinci
trende de yeni arkadaşlıklar kuracak kadar çok istasyon geçmişiz. Geç
kaldığımız için yakın arkadaşımızın düğününü kaçırmamız da cabası... Özür
dilerim Yunus. Fakat açıklayabilirim. Hatırlarsan Faruk'un nişanda da benzer
olaylar yaşandı. Masadan kalkmamamıza rağmen hunharca halay çeken insanlardan
daha çok eğlendiğimizi iddia edersem abartmış olmam. Zira misafirlerin "Şu
masada ne oluyor ki ortama rağmen kendi dünyalarında eğlenebiliyorlar?"
bakışlarına tüm masa şahit.

[![Halay Nebulası](/assets/img/halay-nebulasi.jpg "Nebula")](/store/)

Bu durumla birebir örtüşen Feyyaz Yiğit şaheserini paylaşmak kaçınılmaz oldu:

+ Kendince eğlenenler ikiye ayrılır:
  + Olur olmaz yerde kendince eğlenenler.
  + Yeri geldiğinde kendince eğlenenler.
  Yeri geldiğinde kendince eğlenenler ikiye ayrılır:
    + Kendince yerinin geldiğini düşünüp de kendince eğlenenler.
    Kendince insan gibi eğlenmenin yerinin geldiğini düşünenler ikiye ayrılır:
      + İnsan gibi eğlendiğini düşünmenin yerinin geldiğini düşünenler.
      + Kendince insan gibi eğlenmenin yeri ve zamanı olmadığını düşünenler.
    + İnsan gibi yerinin gelişini kendine bırakmayıp insanlarla uyum
    içerisinde hareket ederek kendince eğlenenler.

<iframe width="560" height="315"
src="https://www.youtube.com/embed/9FLkBQFLfLA" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

Yaşa be Feyyaz!

Ayrıca tuhaf bir şekilde kişinin bilinçaltını ortaya döküyor. Yaptığınız
şekiller siz sussanız dahi konuşuyorlar.
[Freud](https://tr.wikipedia.org/wiki/Sigmund_Freud) kardeşim; meşazını aldım,
kıps, varım. Sen de var mısın
[Charcot](https://tr.wikipedia.org/wiki/Jean_Martin_Charcot) kardeşim?

<iframe width="560" height="315"
src="https://www.youtube.com/embed/m-nLPlf8Bto" frameborder="0"
allow="accelerometer; autoplay; clipboard-write; encrypted-media; gyroscope;
picture-in-picture" allowfullscreen></iframe>

Reklamlar bitti.

---

#### Yapım Aşaması

[![Nebula](/assets/img/nebula-afis-01.jpg "Nebula")](/store/)

Önce hangi malzemeyi kullanacağıma karar vermem gerekiyordu. Niyetim birinci
sınıf cevizden yapmaktı fakat "Cevizden lüks mobilya yapılıyor! Sen tutup
oyuncak mı yapacaksın?" türevi cümleler ve cevizin aynı kalitede gürgen/kayın
ağacına göre üç kat pahalı olması, kayın seçmeme neden oldu. Ayrıca kayın
ağacının alametifarikası minik noktalar güzel görünüyorlar.

Sırada dayanıklı ve uzun ömürlü olmasını sağlamak için koruyucu malzeme seçimi
vardı. Aslında orijinali gibi farklı renklerde boyanmış olması güzel olurdu
lakin çocukların oynayacağı bir şeyin sağlıklı olması gerektiğini şiddetle
savunarak boyamamaya karar verdim. Bunun yerine üzerine organik bezir
yağı/keten yağı sürmeye niyetlendim. Peki neden? Bezir yağı ahşaba işleyip
doğal emprenye işlemi görüyor; ahşap içine hava, su almıyor ve böylece uzun
ömürlü oluyor. Hatırlarsanız yeşil telefon direkleri vardı ki hala gördüğüm
kadarıyla varlar: Ahşabın içine yüksek basınç altında kimyasal yedirilmesiyle
yeşertiliyorlar ve bu, onları açık hava şartlarına dayanıklı, haliyle uzun
ömürlü yapıyor. Zararlı diye oyuncağa boya sürmeyen insan, neden kimyasal
emprenye yapsın değil mi? Haliyle doğal emprenye yapmak için doğal bezir
yağı/keten yağı aramaya başladım. Ne zormuş! Hırdavatçılara, boyacılara gidip
bezir yağı sorduğumda esnaf önce bir şaşırmış bakıyor, çoğunda bulunmuyor
lakin dükkanında olan "Arıcı mısın?" diye sorup, paslı tenekesiyle "Yıllardır
halimi hatırımı soran yok!" diye veryansın eden İngiliz nevi tek kaynatım
sentetik bezir yağının fi tarihinden beri tezgahta kalan numune ihtiyar
delikanlısını çıkarıyor. Belli ki bezir yağı da "Nerede o eski Ramazanlar..."
şemsiyesinin gölgesine gireli hayli zaman olmuş. Fakat "Bezir yağının da insan
gibi fitne çıkarmayanı makbuldür." diyerek İngiliz nevi ihtiyar tenekeyi
selamlayıp Üsküdar sokaklarından Azepkapı'daki Perşembe Pazarı'na doğru yola
koyuldum.

![Oturan Boğa](/assets/img/kizilderili-ingiliz.jpg "Oturan Boğa")

Peki neden "Arıcı mısın?" diye soruyorlar? Çünkü arıcılar, doğada bir yere
koyacakları kovanları, hava şartlarına dayanıklı olsun diye bezir yağıyla
yağlıyorlarmış. Böylece on yıllarca sağlam kalabiliyormuş. Aramızda arıcı olup
olmadığımı merak eden meraklı şirinler olabilir. Değilim ama neden olmasın?
Doğal kaynaklara erişim, tarım ve hayvancılık biz umursamasak bile her daim
önemliydi lakin miladi 2020'den itibaren, [canına ot tıkadığımız biricik
evimiz Dünya'da](https://tr.wikipedia.org/wiki/Soluk_Mavi_Nokta) önemini daha
çok hissettirecek. Güneşi gülüşüne sığdıran kızı bırak mirim, asıl arıların
yokluğu felaket! Bkz. [Bee
Movie](https://tr.wikipedia.org/wiki/Ar%C4%B1_Filmi). Evet çizgi film
izliyorum. Bırak izlemeyi, bir zamanlar yapıyordum da... Bkz.
[CV](http://nuriacar.com/cv/). Peki ya kıyamet? Kimisi için şarjının bitmesi,
yetmezmiş gibi elektrik kesintisi veya komik kedi videosu izlerken internet
paketinin bitmesi; kimisi için ise hasretle beklenen... Zamanı? Kim bilir?
Belki yarın, belki yarından da yakın!

Arıcı olup olmadığımı da açıklığa kavuşturarak gönüllerde bir meltem esintisi
oluşturduğuma göre, iç huzuruyla oyuncak hikayeme geri dönebilirim.

Bir süre gezinip, Üsküdar benzeri sahnelerde rolümü hakkıyla ifa edip,
velhasıl kendimi bir esnafın önerisiyle Fermeneciler 129'daki Armağan Boya'da
buldum. Görece ufak dükkanın girişindeki sağ alt rafta, 750ml'lik plastik
şişelerde altı, yedi kadarı [Selamsız
Bandosu](https://tr.wikipedia.org/wiki/Selams%C4%B1z_Bandosu) gibi hazır kıta
bekleyen, zamanın parasıyla litresi 60 liradan -ki o zaman gözünüzün önünde
sıkılan yüksek kalite zeytin yağının litresi Bursa'dan taş çatlasın 20 liraya
alınalabiliyordu- aradığım keten yağını görmemle arayışım son buldu. Dükkan
sahibinin anlattığına göre, dükkanın girişinde yer alan çeşitli renklerdeki
toz boyalardan alınıp keten yağı ile karıştırılarak yağlı boya yapılıyormuş.
Aldığım yağla oyuncak yağlayıp uzun ömürlü olmasını sağlamak istediğimi
öğrenince "Bu pahalı yağla oyuncak mı yağlayacaksın?" cümlesi, bariz
şaşkınlıkla ağzından düküldü. Gene mi bamya!.. Evet, gene bamya! 750ml'lik iki
kutu alıp, ilk partiyi keten yağıyla yağlayıp, paketleyip
[Teknofest](https://www.teknofest.org/) 2019 da pazara sundum. Fakat keten
yağıyla emprenye işlemi, "[Nebula](/store/)'yla oynamak istiyoruz ama
elimize yağ bulaşıyor. Bu da oynamayı çok istememize rağmen geri durmamıza
sebep oluyor." geri bildirimi ile bir süre sonra son buldu. Artık -ikinci
partiden itibaren- yağsızlar. Hatta gayet fit ve formdalar.

---

#### [Teknofest](https://www.teknofest.org/) 2019 & Teşekkür

![Teknofest](/assets/img/teknofest-logo.png)

Ağustos 2019 gibi üretime başlamama rağmen Eylül ayındaki
[Teknofest](https://www.teknofest.org/)'e güçlükle hazır edebildim zira üretim
tamamen el işçiliği olduğu için fazlasıyla zahmetli. Her bir
[Nebula](/store/)'nın sıfırdan satışa hazır hale gelmesi için bir saat
zaman ve [Burak](https://www.shopier.com/alfatasarim)'ın -ki kendisi benim
gibi Makina Mühendisliğini yarım bırakmayıp tamamladı-
[atölyesi](https://www.instagram.com/alfatasarim_/), çözüm odaklılığı,
özverisi ve hoş sohbeti gerekli. Sağolsun. Bilim dolu arkadaşlığı ve büyük
emekle güç bela açtığı [Teknofest](https://www.teknofest.org/) 2019 standında
[Nebula](/store/)'ma da yer vererek gösterdiği desteği için
[Gökhan](https://twitter.com/bilim_man)'a da selam olsun. Eğer beyin göçüne
sebep olan nedenleri yok edersek, etkisi tartışmasız hissedilecek geç kalınmış
harika bir etkinlik olan [Teknofest](https://www.teknofest.org/)'e zerre kadar
dahi emeği geçen, destek olan, bilim, sanat, felsefe yapıp teknoloji
geliştiren fakat ülke geleceğini inşa ederken
[meritokrasi](https://tr.wikipedia.org/wiki/Meritokrasi) fukarası haline
getirilmiş [kendinden roketli](https://en.wiktionary.org/wiki/self-starter)
vizyoner canların tek tek alınlarından öperim. Allah sizi, sizin ve vaktinizin
kıymetini bilenlere nasip etsin. Oscar konuşması gibi oldu lakin burası çok
önemli! Zira matematik, onu umursamayanı eninde sonunda (k)anırtır! Seviniz,
sevdiriniz.

> Bilim'i sıkıcı buluyorsanız, yanlış öğretmenden öğreniyorsunuz demektir.
>> [Richard Feynman](https://tr.wikipedia.org/wiki/Richard_Feynman)

![Soyut Matematik](/assets/img/soyut-matematik.jpg)

---

#### [muucit®](/muucit/) & [cevizlab®](/cevizlab/)

![muucit Logo](/assets/img/muucit-logo.png "muucit Logo")

Bir süre sonra ise marka işlemlerini tamamladım. [muucit®](/muucit/),
matematik ve sanat nesneleri üreten girişimim ve -şimdilik- minimum özgün
parça ile binlerce farklı şeye dönüşebilen evrilebilir nesneler üretiyorum.
Her üretim serisinde sınırlı sayıda nesne üretiliyor. En iyi kalite malzeme
kullanımı ve uyguladığımız ince el işçiliği, her bir [muucit®](/muucit/)
nesnesini eşsiz ve uzun ömürlü kılıyor. [cevizlab®](/cevizlab/) ise
başlangıçta açık inovasyon merkezi olarak tasarlayıp bir süre işlettiğim,
sonrasında ise daha da özelleştirerek siber sanatlar reaktörüne evriltmeyi
planladığım diğer girişimim. [muucit®](/muucit/) ve [şu
yazıda](/cevizlab/2020/09/27/cevizlab.html) bahsettiğim [cevizlab®](/cevizlab/)
markalarım işte böyle doğru. [Nebula](/store/) [muucit®](/muucit/)
şemsiyesi, [muucit®](/muucit/) [cevizlab®](/cevizlab/) şemsiyesi, üçü birden
benim şemsiyemin gölgesinde. Ben? Ben de İngiliz nevi tek kaynatım sentetik
bezir yağı gibi "Nerede o eski Ramazan'lar!.." şemsiyesi gölgesindeyim. Bkz.
Kümeler Cebiri, Soyut Matematik - Akıl Yürütmenin Başlangıcı, Prof. Dr. Timur
Karaçay.

---

#### İdealim & Adını [Nebula](/store/) Koydum

[![Dede Korkut Sır](/assets/img/dede-korkut-sir.jpg "Dede Korkut Sır")](https://www.youtube.com/user/sirnewage/playlists)

Hasılıkelam; mevzubahis enteresan nesneyi aldım, olması gerektiği hale
getirdim. Serpildi, yay basıp dijital oklar attı, kahramanlık etti; ben de toy
eyledim. [Korkut Ata](https://islamansiklopedisi.org.tr/dede-korkut) geldi,
şadılık çaldı, boy boyladı, soy soyladı; adını [Nebula](/store/)
koyduk. "Adını ben verdim, yaşını Allah versin!" dedi
[Sır](https://www.youtube.com/user/sirnewage/playlists) oldu.

Peki neden [Nebula](/store/)?

İki şey yüzünden:

Bu tuhaf şekilli evrilebilir nesneyi elimde gören insanlar, istemsizce "ne bu
la? bu ne la?" türevi cümleler kurdular. Bu ilki...

İkincisi ise şu:

[Nebula](https://tr.wikipedia.org/wiki/Nebula)lar; yıldızlararası element,
bileşik, çör-çöp, toz-toprak bulutları. Patlayarak fezayı şenlendiren -ki
yıldızın gezegenlerinde yaşayanlar varsa dehşet verici bir durum- yıldızın
içeriği ve sosyal çevresi neyse, haliyle oluşturduğu nebula da onları
içeriyor. -Görüldüğü üzere fezada da olsa coğrafya kaderdir. Uzun yıllar
ötesinden selam olsun [İbn-i Haldun
Dede!](https://tr.wikipedia.org/wiki/%C4%B0bn-i_Haldun)- Fakat yıldızın nebula
oluşturabilmesi kütlesine bağlı. Kütlesi en az Güneş kütlesi kadar olan bir
yıldız ömrünü tamamlayıp patladığında nebula oluyor. Peki
[nebula](https://tr.wikipedia.org/wiki/Nebula) oluşabilmesi için neden ömrünü
tamamlayan yıldızın kütlesi Güneş kütlesi kadar veya daha büyük olmalı? Çünkü
kütlesel olarak Güneş'in bir ufağı olan olan [kızıl
cüce](https://tr.wikipedia.org/wiki/K%C4%B1rm%C4%B1z%C4%B1_c%C3%BCce)ler
reaksiyonlar sonucu büyüyerek patlamaksızın [beyaz
cüce](https://tr.wikipedia.org/wiki/Beyaz_c%C3%BCce)ye dönüşerek; kütlesel
olarak Güneş'in iki ufağı ufan [kahverengi
cüce](https://tr.wikipedia.org/wiki/Kahverengi_c%C3%BCce)ler ise kendilerini
kasmadan gene [kahverengi
cüce](https://tr.wikipedia.org/wiki/Kahverengi_c%C3%BCce) olarak -alkışlar
eşliğinde- ışıklar içinde uyumaya gidiyorlar. Kahverengi cüceler kalender
meşrepler.

![Stellar Evolution](/assets/img/stellar-evolution.jpg "Yıldız Evrimi")

Peki [Nebula](https://tr.wikipedia.org/wiki/Nebula) oluşunca ne oluyor?

Pek çok şey!.. Ama bizi ilgilendiren kısma gelecek olursak, nebulaların
içinden yeni yıldızlar doğuyor. Haliyle nebulalar bir nevi yıldız çiftliği
veya kreşi olmuş oluyorlar. Ben de [Nebula](/store/)'yı üreterek demek
istiyorum ki: [Nebula](/store/)'mla vakit geçir, zihninde yıldızlar
doğsun ve böylece sen de akıl ışığınla evreni aydınlat! Yani özelde
[Nebula](/store/), genelde [muucit®](/muucit/) nesnelerinin
[tümü](/store/), akıl sahibi varlıkların bilinçlerine yeni tohumlar
ekmek için varlar. Tohumlar fidana, fidanlar ağaca, ağaçlar ormana...

[![Nebula Heavy Falcon 2](/assets/img/nebula-heavy-falcon.jpg "Nebula")](/store/)

Ürettiğim diğer şeyler gibi oyuncaklarım da tüm boyutlara gönderdiğim uzay
gemilerim. Herhangi bir yönergeleri, kuralları, kısıtlamaları yok. Hayal
gücünün bir sınırı olmadığı gibi... Onlarla vakit geçirenlerin bilinçlerinde
yepyeni yıldız sistemlerinin doğuşuna sebep olacak
[füzyon](https://tr.wikipedia.org/wiki/N%C3%BCkleer_f%C3%BCzyon) tepkimeleri
oluştursunlar isterim. Doğacak yıldızlarınızın kalbinden çıkan enerjiye muhtaç
pek çok gezegen; zamandan ve mekandan bağımsız, hasretle sizi bekliyor!

[Nuri ACAR](http://nuriacar.com)

![Spock Salute](/assets/img/spock-salute.png "Mr. Spock")
