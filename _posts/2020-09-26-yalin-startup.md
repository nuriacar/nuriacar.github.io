---
layout: post
title:  Yalın Startup [Kitap Özeti]
date:   2020-09-26 06:06:06 +0000
categories: kitap-ozeti
---

## Açıklama

Bu yazı, [Eric Ries](https://en.wikipedia.org/wiki/Eric_Ries)'ın Yalın Startup
kitabından aldığım notlardan oluşuyor. Öncelikle [Taiichi
Ohno](https://en.wikipedia.org/wiki/Taiichi_Ohno)'nun Toyota Ruhu kitabının
okunması iyi olur.

[Nuri ACAR](http://nuriacar.com)

![Yalın Startup](/assets/img/yalin-startup.jpg)

---

## Özet

+ Sosyal/viral ürünler, ürün yalnız başına kullanıldığında keyifli olduğunun
  farkedilmesinden sonra arkadaşlarla paylaşılıyor.

+ Hangi çaba değer oluşturur, hangisi israf? Bu soru Toyota gibi yalın üretimi
  benimsemiş şirketlerin üretim devriminin temelini oluşturuyor. Yazılım
  dünyasında çevik geliştirme yöntemleri de işte bu yalın düşünceden türemedir
  ve amaçları israfı yok etmektir. Yalın düşünce, yalnızca ve yalnızca
  müşteriye fayda sağlamak demek. Geri kalan her şey israf. Müşteri, ürünün
  nasıl üretildiğiyle değil doğru çalışıp çalışmadığıyla ilgilenir. Her
  girişimin öncelemesi gereken şey müşteri için neyin değer oluşturup fayda
  sağladığını bulmaktır. Sorun, söylerler. Böylece size muhteşem gibi görünen
  ama müşterinin farketmediği özellikleri geliştirmeyerek zaman israfından
  kaçınmış olursunuz.

+ Müşterinin hangi fikirlerine kulak verilmeli? Geliştirilebilecek onlarca
  özelliğin içinde hangisine öncelik verilmeli? Neler sorunsuzca
  değiştirilebilir? Neler müşteriyi kızdırır?

+ Farazi sorular sorma! Gerçek müşteri davranışlarını gözlemle, etkileşime
  gir, ihtiyaçlarını öğren.

+ Patron veya ürün müdürü çıkar "Böyle bir ürün istiyorum" der. Mühendis
  "Tabii, yaparım" der. Bunların yerine şu sorular sorulmalı:

  1. Müşteriler çözmeye çalıştığımız problemlerin farkında mı?

  2. Bu problem için bir çözüm üretebilir miyiz?

  3. Eğer bir çözüm olsaydı bunu satın alırlar mıydı?
  
  4. Bunu bizden mi alırlardı?

+ Nasıl satacağınızı ve üreteceğinizi bulana kadar ürünle ilgili mühendislik
  zamanı harcanmamalı!

+ Başarı ürün veya ürün için bir özellik geliştirmek değildir; müşterinin
  problemini nasıl çözeceğini öğrenmektir. Ardından satılabilir doğru ürün
  kolaylıkla üretiliverir.

+ Tekrarla: Fikir > Yap > Ürün > Ölç > Veri > Öğren > Fikir

+ Sosyal ağ girişimlerinde önemli iki kriter:
  
  1. Kullanıcı siteye hangi aralıklarla geri geliyor? Bu, "Müşteri ürünü ne
  kadar değerli buluyor?" sorusudur.
  
  2. Ne kadar hızlı yayıldı? Bu da büyüme hızını ve geleceğini gösterir.

+ Yatırımcıya Anlatım Tarzı:
  
  Yanlış: Prograsif görsel yükleme teknolojimizin render yetkinliği, tüm
  bilgisayarlarda kullanılmasını sağlayacak.

  Doğru: Önceki X teknolojisi Y özelliği sayesinde Z pazarında başarılı olmak
  için kullanıldı. Biz de Y özelliğine sahip olduğumuzdan inovatif X2
  teknolojimiz ile Z2 pazarında başarılı olacağız.

+ Toyota Felsefesi: Git ve kendin gör. Böylece vereceğin kararlar ilk elden ve
  derinlemesine bilgiye dayansın. Kendiniz gidip yerinde görmeden herhangi bir
  iş problemini anlayamazsınız. Bir şeyleri varsaymak veya başkalarının
  raporlarına güvenmek kabul edilemez.

+ Bir konuya dair insanların canını sıkan bir problem var mı? Ara, konuş,
  öğren. Beklentilerini dinle. Ürün geliştir.

+ "Yap gitsin!" veya "Sadece Yap" ne kadar zararlıysa analiz felci yani fazla
  araştırma da o kadar zararlıdır. Peki nerede durup iş yapmaya başlanır? %37
  seviyesi.

+ İlk ürün mükemmel olmak zorunda değildir! Vizyon sahibi erken benimseyiciler
  size yol gösterecektir.

+ Dropbox kadar basit olmak: Kurulum yaptığınızda masaüstünüzde bir klasör
  belirir. O klasöre koyduğunuz her şey Dropbox servisine yüklenmiş ve anında
  diğer tüm cihazlarınızda olmuş olur.

+ Bir kullanım videosu hazırlayıp siteye koyun. Erken benimseyenleri kendine
  çekecek komik isimler, betimlemeler kullanabilirsiniz.

+ Müşteriye sorular: Ürünü kullandınız mı? Sizce kusursuz çalışıyor mu?
  Nasıl olsa kusursuz olur?

+ Kohort analizi, ziyaretçi veya müşterilerinizi gruplara ayırıp
  davranışlarının detaylı analizini sunar. Kohort, belli biz özelliğe sahip
  (doğum yılı, iş yeri, bölge... vs.) grup. Google Analytics.

+ Sırada - Yapılıyor - Yapıldı - Doğrulandı: Her sütunda en fazla üç şey
  olmalı!

+ Girişim hangi durumda pivot edilir, hangi durumda korunur? İnovasyon
  muhasebesi yapmak karar vermeyi sağlar. Girişim ne kadar yaşar? Yapabileceği
  pivot sayısı kadar!

+ Pivot Kataloğu:

  1. Yakınlaştırma: Başlangıçta ürünün bir özelliği olarak düşünülen şey,
  ürünün kendisi haline gelir.
  
  2. Uzaklaştırma: Ürünün tamamı olarak düşünülen şey, daha büyük bir ürünün
  bir parçası haline gelir.
  
  3. Müşteri Grubu: Ürün müşterilerin gerçek bir problemini çözüyordur lakin
  bu müşteri grubu ilk planda hizmet verilmesi düşünülen bir grup değildir
  
  4. Müşteri İhtiyacı: Müşteriyi çok iyi tanıyınca çözmeye çalıştığınız
  problemin aslında müşteri için çok da önemli olmadığını görürsünüz.
  Yakınlığınız çözülmesi gereken daha önemli bir problemi görür ve çözmeye
  çalışır.
  
  5. Platform: Bir uygulamadan bir platforma dönüşme veya tam tersi demektir.
  Platforma dönüşme amacı başlangıçta olabilir. Spesifik problemleri çözen
  özel uygulamalar zamanla platforma dönüşür.
  
  6. İş Mimarisi: Yüksek kar, düşük hacim veya düşük kar, yüksek hacim
  dönüşümü demektir. Geoffry Moore. B2C <=> B2B.
  
  7. Değer Ele Alma: Parasallaşma veya gelir modeli pivotu demektir.
  
  8. Büyüme Motoru: Üç ana büyüme motoru vardır. Bunlar viral, yapışkan ve
  ücretli büyüme modelleridir. Daha hızlı ve karlı büyüme için pivot edilir.
  
  9. Kanal: Ürünün müşteriye erişimi satış veya dağıtım kanalı yoluyladır. Bir
  kanal diğerlerinden daha karlı ise ona pivot edilir.
  
  10. Teknoloji: Aynı problemin çözümünde daha efektif bir teknoloji kullanımı
  demektir.

+ Pivot yalın girişim anlayışının, girişimin uzun ömürlü olmasının özüdür.

+ Şimdiye kadar anlatılanlar girişimin yavaş hareket ederken yönlendirilmesini
  anlattı. Peki ya hızlı olmak gerekirse? İvmelendirme gerekli!

+ Ne sıklıkla ürün çıkarılmalı? Çok uzun süre harcanıp kimsenin kullanmayacağı
  bir ürün yapmak büyük israftır.

+ Küçük Yığın: Yüz adet broşürün katlanıp, zarflanıp ardından pullanması
  gerektiğini varsayalım. En hızlı yöntem bir zarfın baştan sona tamamlanması,
  ardından diğer zarfa geçilmesi şeklindedir. İlkin tüm broşürleri katlayıp,
  ardından hepsini zarflayıp, ardından pullamak daha yavaş çalışır. Bu
  kanıtlanmıştır. Buna tek parça akışı denir. Problemin anında farkedilmesi ve
  çözülmesi tümü hatalı ürün partilerinin oluşmasına engel olur. Toyota küçük
  yığınlar denen bu teknikle üretimi daha verimli hale getirdi. Peki bu
  yazılım işinde nasıl kullanılır?

  1. Hata keşfedilir keşfedilmez anında kaldırılır.

  2. İlgili ekipteki herkes uyarılır.

  3. İlgili ekip yeni çözüme göre oluşabilecek muhtemel hataları düzeltir.

  4. Problemin kökü bulunup düzeltilene kadar çalışma sürer.

+ İtme, Çek: Lazım olanı topluca veya stoklu değil lazım olduğunda üret. Buna
  Toyota'nın Tam Zamanında Metodu deniyor. İtme demek; bir parçadan yüksek
  adette üretip stoklamak yani fabrikanın servisi itmesi demek. Çekme ise;
  müşteri talebi oluştukça, gerekli oldukça üretilsin demek.

+ Büyüme nedir? Nasıl büyünür? Unutmayın: Yeni müşteriler, eski müşterilerin
  aksiyonlarının sonucu olarak gelir!

  1. Ağızdan Ağıza: Tatmin olmuş müşteri heyecanı.
  
  2. Ürün Kullanımı Yan Etkisi:
  Lüks ürünlerin statü oluşturması, statü arzusu ile gelen yeni müşteri. Viral
  ürünlerin (Facebook, PayPal) kullanımı ile etkileşim kurulan kişinin ürünü
  kullanması.
  
  3. Bedelli Reklam:
  Reklam yatırım sermayesinden alınan parayla değil, kardan ayrılan bütçeyle
  yapılmalı. Yeni bir müşteri kazanmanın maliyeti (marjinal maliyet), bu
  müşterinin getirdiği kazançtan (marjinal gelir) düşük olduğu sürece, aradaki
  fark (marjinal kar) daha fazla müşteri kazanmak için kullanılabilir.
  Marjinal kar ne kadar büyük olursa büyüme o kadar hızlı olur.
  
  4. Tekrarlanan Satın Alma veya Kullanım:
  Abonelik (internet, telefon), gönüllü yeniden satın alım (yiyecek, eşya)
  gibi şeyler tekrarlı satın alım; düğün organizasyonları tek seferlik satın
  alım şeklinde tasarlanmışlardır.

  Bu sürdürülebilir büyüme kaynakları, büyüme motorları diyebileceğimiz
  geribildirim döngülerini harekete geçirir. Döngü ne kadar hızlı olursa
  şirket o kadar hızlı büyür.

+ Büyüme Motorları:

  1. Yapışkan Büyüme Motoru: Bu motoru kullanan şirketler yıpranma veya kayıp
  oranlarını çok dikkatli takip etmeli. Uzun vadeli müşteri kazanma ve elde
  tutma amaçlanır. Müşterinin operatör değiştirmesi, bir seferliğine başka bir
  soda denemesinden daha büyük bir kayıptır.
  
  2. Viral Büyüme Motoru: Sosyal medya girişimleri bunu kullanır. Pazarlama
  müşteriler tarafından yapılır.
  
  3. Ücretli Büyüme Motoru: Ya her bir müşteriden elde edilen geliri artırarak
  ya da yeni müşteri kazanma maliyetini azaltarak büyüme oranı yükseltilir.

+ Bir iş için bir kaç büyüme motoru aynı anda işleyebilir. Hem viral büyüyen
  hem de müşteri kaybetmeyen işler, yem yüksek karlı hem de yüksek elde tutma
  oranına sahip işler mümkündür.

+ Ürün/Pazar uyumu, yap - ölç - öğren döngüsüyle öğrenilebilir. Büyüme
  motorları ürün/pazar uyumunu belirler.

  Fikir > Yap > Ürün > Ölç > Veri > Öğren > Fikir

+ Ya motorlar susarsa? Büyüme muhasebe verilerinden değil yeni müşteriler
  getiren motordan gelir. Motor yavaşlar veya durursa ve yeniden hareketi
  sağlayacak şirket içi yeni girişimler yoksa kötüdür. Ne de olsa çalışıyor
  diye inovasyondan vazgeçilmesi demek, o an olmasa bile şirketin öldüğünün
  kanıtıdır.

+ Uyabilen, uyum sağlayabilen bir organizasyon kurmak gerek! Toyota paradoksal
  vecizesi: Üretimin hiç durmaması için üretimi durdurun! Kaliteyi zamana
  değişemezsiniz. İşi hakkıyla yapmanın bir zamanı vardır, sakın bu zamanı
  kısaltmaya uğraşmayın. Prosedürlerin muğlaklığı, herhangi bir şey
  değiştiğinde yapılacak şeylerin belirsiz olması yüzünden karmaşaya sebep
  olur; keskin bir prosedür hazırlayın, bu da her durumun önden düşünülüp
  aksiyon planı hazırlanması demektir.

+ Eğitime harcanan yatırım işi uzun ömürlü yapar.

+ Bir sorunla karşılaştığınızda peş peşe "Neden?" diye sorun. Bu kolay gibi
  görünen bir zorluktur. Var sayalım ki bir makine bozuldu:

  1. Makine neden durdu? (Aşırı yüklenme. Sigorta attı.)

  2. Neden aşırı yüklenme oldu? (Rulman yağsız.)

  3. Neden yeteri kadar yağlanmadı? (Yağ pompası yetersiz.)

  4. Neden yetersiz pompalıyor? (Pompa mili bozuk.)

  5. Neden mil bozuk? (Süzgeç olmadığı için içine metal parça kaçtı.)

  Derinlemesine sorgu yapılmayınca yalnızca rulmanı ya da mili
  değiştirirsiniz; bir süre sonra aynı problem kökü çözülmediği için gene
  çıkar.

  Taiichi Ohno

+ Oransal yatırım yapın! Semptom küçükse az, büyükse çok yatırım yapın.

+ Kurallar:
  
  1. İlk kez yapılan hatalara tolerans gösterin.

  2. Aynı hatanın tekrarlanmasına müsade etmeyin.

+ Hataların çoğu insanlardan değil kusurlu sistemlerden kaynaklanır. Köküne
  inilmemiş hatalar süreci yıkıma götürür.

+ Küçük başlayın, açık olun. Ne anlama geldiği belirsiz bir kural koymayın.

+ Beş Neden Amiri atayın. Baş değişim temsilcisi, iş takibine yetecek kadar
  kıdemli olsun ama çakışan sorumluluklar yüzünden toplantılara katılamayacak
  kadar yüksek kıdemli olmasın. Önleyici yatırımların karşılığının alınıp
  alınmadığını da takip edin.

+ Üç önemli nokta:
  
  1. Her yeni problemde Beş Neden Seansı düzenleyin.

  2. Problemle ilgisi olan herkes seansta hazır olsun. Statü farketmez.

  3. Her seansta bu sürecin neden ugulandığını ve nasıl çalıştığını anlatın.

+ Teoride kolay, uygulamada zor bu süreç ilk bakışta teknik sorunları
  çözmekle ilgili gibi görünebilir lakin yüzeysel konular açıldıkça ekibin
  nasıl birlikte ahenk içinde çalışacağına dair bir anlayış geliştirir. Beş
  Neden birleştirir!

+ İşlerin iyiye gittiğinin bir örneği:
  
  1. Ekipler yeni teknolojiler, süreçler ve sistemler kurmaya çalışır.

  2. Yeni iş fikirleri etrafında fonksiyonel ekipler oluşur.

  3. Müşteri her yeni özellik konseptinde işe dahil olur.

+ Şirketler büyüdükçe inovasyon yapmayı bırakmamalı. Büyük şirketlerde
  inovasyon nasıl olur?

  1. Yeterli ama israf sayılmayacak bir bütçe.

  2. Bağımsız geliştirme otoritesi. Onaysız deney yapılmalı. Otonomi şart.

  3. Sonuçtan kişisel pay.

+ Deney platformu nasıl oluşturulur?
  
  1. Girişim ana şirketten, ana şirket girişimin israfından korunur.

  2. Departmanlar arası sorunlar (hedefler) inovasyonu engellememeli.

  3. İnovasyon ana şirketten habersiz olmamalı.

+ Her inovasyon, ürünü veya özelliği geliştiren kişi tarafından yönetilir. Bu,
  bir süre sonra yenilikçi zihinlerin yaptığı inovasyondan soyutlanamayıp
  kurumsal işlerle uğraşması yüzünden, inovasyon yapacak insanların azalması
  ve inovasyonun durmasına sebep olabilir. Büyük şirketlerde iç girişim ekibi,
  inovasyonu tamamlayıp ana şirketin kalabalık ekibine teslim etmeli,
  inovasyona devam etmelidir.

+ Yalın girişimler doktrinlerden ve katı ideolojilerden uzak durmalı.
  Başarısızlıklara ve aksiliklere kınamayla değil öğrenmeyle cevap vermeliyiz.
  Öğrenmeyi sağlamayan işleri atlayarak hızlanmalı, kendimizi uzun vadeli
  sürdürülebilir değer oluşturarak dünyayı değiştirme vizyonuna sahip
  kültürler ve kurumlar kurmaya adamalıyız. En önemlisi ise insanların
  zamanını israf etmeye son vermeliyiz.

[Eric Ries](https://en.wikipedia.org/wiki/Eric_Ries)
