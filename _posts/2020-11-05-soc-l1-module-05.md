---
layout: post
title:  SOC L1 Module 05 [Siber Güvenlik]
date:   2020-11-05 12:00:00 +0000
categories: cevizlab
---

Bu içerik, [Chiheb Chebbi'nin önce Peerlyst'te, Peerlyst kapandıktan sonra kendi sitesinde yayınladığı](https://www.chiheb-chebbi.com/) derlemesinden aldığım notlardan oluşuyor. [Huzeyfe ÖNAL](https://www.lifeoverip.net/)'ın LinkedIn gönderisi ile haberim oldu. Ardından [Chiheb Chebbi](https://www.chiheb-chebbi.com/) ile iletişime geçip iznini alarak blogumda yayınlamaya başladım. Zaman içinde asıl kaynakta yer almayan bilgileri de öğrenip ekleyerek yapabildiğim kadar geliştirme niyetindeyim. Şimdilik, toplamda 21 bölüm olacak.

---

## **M05: Wazuh (HIDS: Host-based Intrusion Detection System) Deploy Etme**

![Wazuh Dashboard](/assets/img/wazuh-dashboard.jpg "Wazuh Dashboard")

### **Saldırı tespit sistemi nedir?**

**İzinsiz giriş tespit sistemleri (IDS: Intrusion Detection System)**, modern organizasyonlarda izinsiz girişlere ve kötü niyetli faaliyetlere karşı savunma yapmak için büyük bir rol oynayan bir dizi cihaz veya yazılımdır. İki büyük saldırı tespit sistemi kategorimiz var:

+ **Host Tabanlı Saldırı Tespit Sistemleri (HIDS: Host-based Intrusion Detection System)**: Host saldırılarını tespit etmek için kurumsal host'larda çalışırlar.
+ **Ağ Tabanlı Saldırı Tespit Sistemleri (NIDS: Network-based Intrusion Detection System)**: Bunların rolü, gelen ve giden trafiği izleyerek ağ anormalliklerini tespit etmektir.

Tespit, iki saldırı tespit tekniği kullanılarak yapılabilir:

+ **İmza tabanlı algılama tekniği (Signature based detection technique)**: Trafik, bilinen imzaların bir veritabanıyla karşılaştırılır.

+ **Anormalliğe dayalı izinsiz giriş tekniği (Anomaly-based intrusion technique)**: Trafiği, etkinliklerin davranışına göre inceler.

### **Wazuh HIDS Nasıl Deploy Edilir?**

![Wazuh Logo](/assets/img/wazuh-logo.png "Wazuh Logo")

[Website](https://wazuh.com/)

Wazuh platformu, bulutunuzu, konteynerinizi ve sunucu iş yüklerinizi korumak için çeşitli özellikler sunar. Bunlar, log veri analizi, izinsiz girişler ve kötü amaçlı yazılım algılama, dosya bütünlüğü izleme, yapılandırma değerlendirmesi, güvenlik açığı algılama ve yasal uyumluluk desteği içerir.

Şu bileşenleri içerir:

+ **Wazuh Agent**: Dizüstü bilgisayarlar, masaüstü bilgisayarlar, sunucular, bulut örnekleri veya sanal makineler gibi uç noktalara yüklenir; önleme, algılama ve müdahale yetenekleri sağlar. Windows, Linux, MacOS, HP-UX, Solaris ve AIX platformlarını destekler.
+ **Wazuh Server**: Ajanlardan alınan verileri analiz eder, bunları kod çözücüler ve kurallar aracılığıyla işler ve iyi bilinen uzlaşma göstergelerini (IOC: Indicators of Compromise) aramak için tehdit istihbaratını kullanır. Tek bir sunucu, yüzlerce veya binlerce ajandan alınan verileri analiz edebilir ve cluster (küme) olarak kurulduğunda yatay olarak ölçeklenebilir. Sunucu ayrıca ajanları yönetmek, gerektiğinde onları uzaktan yapılandırmak ve yükseltmek için kullanılır.
+ **Elastic Stack**: Wazuh Server tarafından oluşturulan uyarıları indeksler ve depolar. Ayrıca, Wazuh ve Kibana arasındaki entegrasyon, veri görselleştirme ve analizi için güçlü bir kullanıcı arayüzü sağlar. Bu arayüz ayrıca Wazuh yapılandırmasını yönetmek ve durumunu izlemek için kullanılır.

Agent tabanlı izleme yeteneklerine ek olarak, Wazuh platformu; güvenlik duvarları (firewall), switch'ler, yönlendiriciler (routers) veya ağ IDS gibi aracısız cihazları da izleyebilir. Örneğin, bir sistem log verisi Syslog aracılığıyla toplanabilir ve yapılandırması, verilerinin periyodik olarak incelenmesi yoluyla izlenebilir (örneğin, SSH aracılığıyla veya bir API aracılığıyla).

Aşağıdaki diyagram, Wazuh bileşenlerini ve veri akışını gösteriyor.

![Wazuh Data Flow](/assets/img/wazuh-data-flow.png "Wazuh Data Flow")

### **Wazuh Yükleme**

**Not:** Tüm kurulum için `root` yetki gerekli.

**Not:** Burada Debian tabanlı kendi sistemim için yükleme seçeneklerini gösterecektim lakin iki günlük uğraşa rağmen bir türlü kurulumu başaramadım. Orijinal kaynakta yazanlarla başaramayınca Wazuh resmi sitesinde yer alan yükleme dokümanlarına başvurdum fakat sonuç değişmedi. Nedenini henüz anlayabilmiş değilim. Kurulumu başarabilirsem bu gönderiyi güncellerim. O vakte kadar farklı sistemler için kurulumu ayrıntılı incelemek isterseniz şu linke bakabilirsiniz: [Tık!](https://documentation.wazuh.com/4.0/installation-guide/index.html)

Madem kurulum yapamadım, bari yükleme seçenekleri hakkında bir şeyler yazayım. Wazuh için 2 farklı deploy etme alternatifi var:

+ **Hepsi bir arada (All-in-one)**: Tüm Wazuh bileşenleri aynı ana bilgisayara kurulur, bu tür bir dağıtım (deployment) test ve küçük çalışma ortamları için uygundur. Wazuh'u test etmek istiyorsanız, kullanıma hazır OVA'yı indirebilirsiniz.

+ **Dağıtık (Distributed)**: Her bileşen, tek node veya çok node'lu küme olarak her bir host'a kurulur. Bu tür bir dağıtım (deployment), ürünün yüksek kullanılabilirliğine ve ölçeklenebilirliğine olanak tanır ve büyük çalışma ortamları için uygundur.

![Wazuh One and Distributed](/assets/img/wazuh-one-and-distributed.jpg "Wazuh One and Distributed")

**Hepsi bir arada (All-in-one)** ve **Dağıtık (Distributed)** deployment için gene 2 farklı yükleme alternatifi var:

+ **Katılımsız (Unattended) Yükleme**:

  + **Hepsi bir arada (All-in-one) katılımsız (unattended) yükleme** yöntemi, gereken şeyleri üzerinde çalıştığı sistemin gereksinimlerini kontrol ettikten sonra gerektiği gibi yükler. `-i` veya `--ignore-healthcheck` ekleyerek kontrol etme işlemini deaktif edebilirsiniz.

  + **Dağıtık (distributed) katılımsız (unattended) yükleme** yöntemi, hem Wazuh kümesi hem de Elasticsearch kümesine dahil olan tüm bileşenlerin kurulumunu otomatikleştirecek iki komut dosyasından oluşur. Aşağıdaki bileşenler yüklenir:

    + **Elasticsearch kümesi**: Komut dosyası, Elasticsearch açık kaynak dağıtımını yükler. Tek düğümlü veya çok düğümlü kurulum, yükleme sırasında seçilebilir. Ek olarak, aynı komut dosyası, Kibana açık kaynak dağıtımını, aynı Elasticsearch düğümünde veya farklı bir düğümde kurabilir. Kibana kurulumu, Wazuh Kibana eklentisinin kurulumunu da içerir.

    + **Wazuh kümesi**: Wazuh Manager ve Filebeat'i kurar.

+ **Adım adım (Step-by-step) Yükleme**:

**Not:** Yukarıda bahsettiğim katılımsız yükleme seçeneği de hata verdiği için adım adım yükleme seçeneğini de defaaten denedim lakin yüklemeyi başaramadım.

---

### **Bölümler**

[M01: Olay Müdahalesi ve Güvenlik Operasyonlarının Temelleri](/cevizlab/2020/11/01/soc-l1-module-01.html)

[M02: Her Mavi Takım üyesinin sahip olması gereken en iyi 19 açık kaynaklı araç](/cevizlab/2020/11/02/soc-l1-module-02.html)

[M03: Ayrıntılı Kılavuz: Elastic Stack (ELK) SIEM'inizi nasıl deploy edersiniz?](/cevizlab/2020/11/03/soc-l1-module-03.html)

[M04: Microsoft Azure Sentinel (Cloud-Native SIEM ve SOAR) kullanmaya başlama](/cevizlab/2020/11/04/soc-l1-module-04.html)

[M05: Wazuh (HIDS: Host-based Intrusion Detection System) Deploy Etme](/cevizlab/2020/11/05/soc-l1-module-05.html)
